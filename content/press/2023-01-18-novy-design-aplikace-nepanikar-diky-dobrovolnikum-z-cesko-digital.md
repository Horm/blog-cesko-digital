---
title: "Tým expertních dobrovolníků z komunity Česko.Digital pomohl vytvořit
  nový design pro aplikaci Nepanikař "
author: zoul
cover: https://data.cesko.digital/img/nepanikarTZ.jpeg
date: 2023-01-18-10-13
slug: novy-design-aplikace-Nepanikar-diky-dobrovolnikum-z-Cesko-Digital
description: "V Praze, 17. ledna 2023: Díky zhruba 10 měsíčnímu zapojení
  expertních dobrovolníků z komunity Česko.Digital a finanční podpoře Nadace PPF
  se aplikace Nepanikař zahalila do nového designu. Cílí na 800 000 stažení do
  konce roku 2023 a zdvojnásobení počtu interakcí v aplikaci z 5 mil. na 10
  mil."
lang: cs
---
<!--StartFragment-->

Věděli jste, že každých 40 sekund někdo na světě spáchá sebevraždu? S psychickými problémy se potýkala i Veronika Kamenská, a tak v roce 2019 přišla s nápadem rychlé psychologické pomoci v podobě aplikace zdarma. Dala jí jméno Nepanikař. K listopadu 2022 si tuto stáhlo přes 414 000 lidí. A protože je třeba jít s dobou, ve spolupráci s dobrovolníky z komunity Česko.Digital a za podpory Nadace PPF vznikl pro tuto aplikaci nový praktický redesign.  

“V Nadaci PPF hledáme cesty, jak podpořeným projektům opravdu pomoci nejen finančně. Propojujeme námi podporované projekty mezi sebou. Tak tomu bylo i v případě aplikace Nepanikař a komunity Česko.Digital. Společně je skutečně možné zlepšovat svět a zvyšovat dopad. Je potřeba o psychických problémech ve společnosti více mluvit. I v tomto vnímáme další dopad aplikace Nepanikař.”, vysvětluje Jana Tomas Sedláčková z Nadace PPF.

Její slova potvrzuje i sama zakladatelka aplikace, Veronika Kamenská. „Spolupráci s komunitou expertních dobrovolníků Česko Digital nám doporučila Jana Sedláčková z Nadace PPF, když jsme se na začátku roku 2022 bavily o plánech pro Nepanikař. Cílem byl redesign aplikace a případné přidání nových funkcí tak, aby aplikace splňovala současné trendy mobilních aplikací.

Jak hodnotí zapojení Nepanikař v Česko.Digital Romana Pokorná, Program & Project Lead? “Oceňuji na Nadaci PPF, že se snaží propojovat neziskové projekty, aby si vzájemně pomohly a vylepšovaly své služby. Oslovení expertů-dobrovolníků, kteří s redesignem pomůžou, bylo relativně snadné, a po úvodním výzkumu a určení projektových cílů se začalo s vizuály.”

V průběhu doporučil expertní tým pro udržitelnost aplikace změnit i technologii, na které aplikace běží. Konkrétně se jedná o unikátní vývojový nástroj Flutter, který si dobrovolníci z Česko.Digital vyzkoušeli už při společném vývoji aplikace Preventivka (Loono). Redesign podporuje i tandem dobro-vývojářů z Preventivky (Matěj Žídek a Martin Macek), kteří po předání Preventivky Loono hledali další srdcový projekt, na který se  vrhnout.

“Výrazně jsme posunuli původní vzhled aplikace Nepanikař. Myslím, že design nyní působí mnohem pozitivněji než původní verze. Také se výrazně zlepšila uživatelská přívětivost. Právě tyto dva faktory mohou být pro člověka, který zrovna zažívá úzkost nebo paniku, velkým přínosem a pomohou mu lépe zvládat jeho problémy.” hodnotí Jiří Flachs, expertní dobrovolník v oblasti UI. 

Cílem aplikace je zvýšit jak dostupnost první psychické pomoci, tak i prevenci při projevu konkrétních problémů a nabídnout jejich okamžité řešení. To vše v bezpečném anonymním prostředí. Na Nepanikař se lidé mohou obrátit s jakýmkoliv tématem, které je tíží či, se kterým si neví rady. Stačí si stáhnout aplikaci v [Google Play](https://play.google.com/store/apps/details?id=org.dontpanic&pli=1) či [AppStore](https://apps.apple.com/cz/app/dont-panic/id1459513911).

[Médiakit je stažení zde.](https://drive.google.com/drive/folders/16-ezeNIShY_hgv6Z7xe_v8LOp434KuqB)

Nepanikař: Nepanikař je nezisková organizace, která usiluje o zvýšení dostupnosti psychické pomoci pro mladé lidi. Svou činnost zahájila vydáním první české aplikace, která se zaměřuje na pomoc při nejčastějších duševních potížích. Přes web [nepanikar.eu](http://nepanikar.eu) provozuje také online poradnu, která poskytuje bezplatné orientační poradenství v otázkách duševního zdraví nebo náročných životních situacích. Kromě toho nabízí databázi kontaktů na odborníky v oblasti duševního zdraví, online terapie nebo workshopy. 

Česko.Digital: Česko.Digital je komunita expertních dobrovolníků a největší civic-tech organizace v Evropě. Pomocí moderních technologií propojujeme neziskovky, veřejný sektor a státní správu a společně měníme Česko k lepšímu. Komunitu Česko.Digital založili v roce 2019 Jakub Nešetřil, Radka Horáková a Eva Pavlíková. Aktuálně je v komunitě přes 5 600 dobrovolníků. Cílem Česko.Digital je budoucnost, ve které technologie slouží lidem, bez ohledu na čas, místo nebo sociální podmínky. Více informací najdete na [www.cesko.digital](http://www.cesko.digital/).

\
T﻿iskovou zpráva napsala dobrovolnice Sabina Špalková.

<!--EndFragment-->