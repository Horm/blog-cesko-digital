---
title: Webová aplikace Moudrá Síť bude zdarma pomáhat seniorům používat technologie
author: zoul
cover: https://data.cesko.digital/web/projects/TZ-moudra-sit.png
date: 2022-12-06-11-07
slug: webova-aplikace-pro-seniory-moudra-sit
description: "Praha, 6. prosince 2022: V posledních letech se senioři dostávají
  do izolace. Z důvodu zdravotních potíží nebo epidemiologické situace se při
  své neschopnost elektronicky komunikovat s okolím často dostávají do
  neřešitelné situace, která mnohdy vede až k osobní tragédii. Stoupá počet
  osamělých seniorů, seniorů, kteří z různých důvodů nejsou schopni požádat o
  pomoc. Pilotní verze webové aplikace Moudrá Síť je v plánu na jaře roku 2023 a
  pomůže seniorům orientovat se v kyber prostoru, bezpečně elektronicky
  komunikovat a řešit uživatelské problémy. Využívá dobrovolných digitálních
  asistentů a pro seniory 60+ bude tyto služby poskytovat zdarma."
lang: cs
---
<!--StartFragment-->

V roce 2022 začala [Moudrá Síť](http://www.moudrasit.cz) realizovat webovou aplikace ve spolupráci se spolkem Moudrá Sovička. Ta už od roku 2015 vzdělává seniory v oblasti digitálních a komunikačních technologií a je garantem a mentorem Moudré Sítě. Zakladatel Moudré Sovičky Tomáš Hubálek oslovil ke spolupráci komunitu expertních dobrovolníků Česko.Digital. 

„V Česko.Digital jsme projekt vyhodnotili jako vysoce přínosný. Pandemie COVID-19 zdůraznila potřebu podpory seniorů ve vztahu k moderním technologiím, právě na ty se totiž v té době často omezily jejich možnosti komunikace. I proto jsme neváhali tento nápad v komunitě podpořit,“ vysvětuje Anežka Müller, support koordinátor projektu v komunitě Česko.Digital.

Hlavním cílem aplikace [Moudrá Síť](http://www.moudrasit.cz) je proškolit a propojit 6 000 digitálních asistentů pro 2 500 000 seniorů v České republice. Díky této službě budou moci senioři samostatně a bezpečně komunikovat se svou rodinou a přáteli, se svým ošetřujícím lékařem, s úřady nebo si zajistit např. běžný nákup potravin. Naučí se, jak využívat technologie při komunikaci, pro zábavu či vzdělávání, a získají platformu, kam mohou směřovat své uživatelské dotazy.  

„Naším hlavním posláním je hledat řešení ke zlepšení mezigeneračního spojení a snížení pocitu osamocení seniorů pomocí nových technologií, postupů a služeb. Cílem aplikace je, aby každý senior měl svého digitálního asistenta v místě svého bydliště,“ říká Tomáš Hubálek, zakladatel neziskové organizace Moudrá Sovička.

O Moudré Sovičce: Nezisková organizace Moudrá Sovička vznikla proto, aby zpřístupňovala seniorům moderní technologie a podpořila je v komunikaci s okolím i v zapojení do společenského života. Daří se jí efektivně propojovat generace a snižovat izolaci seniorů i pocity osamění. Dbá na individuální přístup, pořádá rozmanitá školení, kurzy, poskytuje soukromé konzultace s „hodinovými ajťáky“ (digitálními asistenty). Více informací najdete na [www.moudrasovicka.cz](http://www.moudrasovicka.cz)

Kontakt pro média:Tomáš Hubálek, Moudrá Síť, tel.č.: 730 141 072,  info@moudrasit.cz

O Česko.Digital: Česko.Digital je komunita expertních dobrovolníků z mnoha oborů od IT přes projektové řízení až po marketing, kteří ve svém volném čase pomáhají státu a nestátním organizacím, a mění tak Česko k lepšímu. Komunitu Česko.Digital založili v roce 2019 Jakub Nešetřil, Radka Horáková a Eva Pavlíková. Aktuálně je v komunitě přes 5 500 dobrovolníků a je tak největší civic-tech organizací v Evropě. Cílem Česko.Digital je budoucnost, ve které technologie slouží lidem, bez ohledu na čas, místo nebo sociální podmínky. Více informací najdete na [www.cesko.digital](https://cesko.digital). 

Kontakt pro média: Martina Habová, martina@cesko.digital

<!--EndFragment-->