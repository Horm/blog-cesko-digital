---
title: V České republice startujeme druhý ročník IT Fitness Testu 2023 V4 &
  Ukrajina – největší testování digitálních dovedností v zemích Visegrádské
  skupiny včetně Ukrajiny
author: zoul
cover: https://data.cesko.digital/img/DSC08316.jpg
date: 2023-04-12-11-38
slug: Startujeme-druhy-rocnik-IT-Fitness_Testu_2023_V4_a_Ukrajina
description: "Praha, 3. 4. 2023: Právě startuje již druhý ročník největšího a
  nejkomplexnějšího testování digitálních dovedností žáků a studentů v České
  republice pod názvem IT Fitness Test 2023 V4 & Ukrajina. Hlavním cílem
  projektu je měření digitální gramotnosti a získání skutečného obrazu o úrovni
  IT dovedností testovaných respondentů s cílem zhodnotit jejich připravenost na
  další studium nebo zaměstnání. Vloni se v ČR zapojilo přes 8 000 respondentů,
  v rámci zbylých zemí Visegrádu (V4) se podařilo do testování zapojit více jak
  115 000 lidí. Partnery letošního testování jsou komunita expertních
  dobrovolníků Česko.Digital, Asociace pro aplikovaný výzkum v IT, z. s.
  (AAVIT), a Microsoft Česká republika a Slovensko. Testování bude probíhat až
  do října 2023 online formou na https://itfitness.eu/cs/."
lang: cs
---
<!--StartFragment-->

Letošní ročník je zaměřen především na studenty základních a středních škol s cílem ověřit připravenost na další studium nebo zaměstnání, je však vhodný i pro učitele všech typů škol a ročníků. Mezinárodní test je k dispozici zdarma v zemích V4 a nově také pro studenty z Ukrajiny. Cílem [IT Fitness testu](https://itfitness.eu/cs/) je zmapovat úroveň IT dovedností jak žáků, tak i učitelů v oblasti informatiky a využívání informací. Test je interaktivní a zábavný a vyzývá k práci s internetem a zdroji, které nabízí. Testuje tak opravdu dovednosti a nikoliv znalosti.\
\
Obsah testu se skládá z pěti oblastí:

1. internet,
2. bezpečnost a počítačové systémy,
3. řešení složitých úkolů,
4. kancelářské nástroje,
5. nástroje pro spolupráci a sociální sítě.



„Pro komunitu expertních dobrovolníků Česko.Digital jde o příležitost přispět k rozvoji digitálních dovedností naší budoucí generace. Pro letošní ročník testování včetně podpory studentů z Ukrajiny jsme se rozhodli společně s Digitální koalicí Slovenské republiky (Národná koalícia pre digitálne zručnosti a povolania Slovenskej republiky), protože věříme, že systematické mapování má zásadní vliv na další podporu a rozvoj digitálních kompetencí,“ říká Tereza Gagnon z komunity Česko.Digital – jednoho z letošních partnerů testování.



Jaromír Hanzal z AAVIT, další z partnerů testování v České republice, doplňuje: „Těší nás mezinárodní ambice projektu a věříme, že přinese zajímavé výsledky pro celý region střední a východní Evropy, včetně Ukrajiny. Chceme, aby přispěl ke zvýšení publicity tématu digitálních dovedností v Česku.“   



Rozvoj digitálních dovedností v celoživotní perspektivě je jednou z priorit nejen pro Českou republiku, ale také na evropské úrovni v kontextu naplňování společných digitálních cílů do roku 2030 v rámci EU. „I z tohoto důvodu jsem rád, že jsme za Ministerstvo školství, mládeže a tělovýchovy mohli IT Fitness Test podpořit. Výstupy IT Fitness Testu vnímám jako užitečné zhodnocení digitálních dovedností žáků tak, aby jej mohlo být využito pro přípravu dalších opatření a aktivit s cílem smysluplně a efektivně rozvíjet digitální dovednosti nejen žáků, ale také dospělých v České republice,“ uzavírá zmocněnec pro digitální vzdělávání a digitalizaci při ministerstvu školství Martin Úlovec.



Potřeba mapování a zvyšování digitálních dovedností je pro resort školství i jednotlivých aktérů vzdělávání podpořena jak novým pilířem Digitální vzdělávání v rámci strategie Digitální Česko, tak i evropskou strategií a legislativou, které jsou součástí programu Digitální dekáda 2030. Důležitou součástí pro naplňování cílů digitálního vzdělávání je rovněž i mezinárodní spolupráce s členskými zeměmi Evropské unie, včetně spolupráce s Ukrajinou.



Díky podpoře [Mezinárodního visegrádského fondu](https://www.visegradfund.org/) v roce 2022 se podařilo IT Fitness Test rozšířit také do dalších zemí V4, včetně České republiky. V tomto modelu bychom chtěli pokračovat. Odbornou záštitu nad touto iniciativou převzalo opět [Ministerstvo školství, mládeže a tělovýchovy](https://www.msmt.cz/) České republiky, [Ministerstvo práce a sociálních věcí České republiky](https://www.mpsv.cz/) a  v letošním roce také [Svaz průmyslu a dopravy České republiky](https://www.spcr.cz/) a [Ministerstvo pro místní rozvoj ČR](https://www.mmr.cz/cs/uvod).



V loňském roce se IT Fitness Test vrátil do České republiky po osmi letech pauzy a to díky [Internetovému institutu](https://www.internetovyinstitut.cz/). IT Fitness test je původně dílem slovenské [Digitální koalice](https://digitalnakoalicia.sk/), již se během 11 let povedlo otestovat více než 400 tisíc lidí.



Slavnostní zahájení letošního ročníku IT Fitness Testu 2023 v České republice proběhlo 3. 4. 2023 v 9:00 hodin v Praze za účasti a podpory zástupců Ministerstva školství, mládeže a tělovýchovy České republiky, Ministerstva práce a sociálních věcí České republiky, Svazu průmyslu a dopravy České Republiky a odborných zástupců a partnerů podporujících rozvoj digitálních dovedností.



—-------------------------------------------------------------------

O Česko.Digital: Česko.Digital funguje jako komunita expertních dobrovolníků, kteří ve svém volném čase pomáhají státnímu a neziskovému sektoru s využitím technologií. Během prvních tří let oslovily projekty [komunity na 4 000 000 lidí](https://drive.google.com/file/d/1uwqL3xsfaSbje-dPK8wyfAAKFrWL_dc2/view). Česko.Digital sehrálo klíčovou roli během pandemie, kdy se zapojilo do projektů Dáme roušky a Covid portál, a po vypuknutí války na Ukrajině se účastnilo projektu Stojíme za Ukrajinou. Více o komunitě najdete na [](http://www.cesko.digital/) [www.cesko.digital](http://www.cesko.digital). Kontakt pro média: Martina Habová, martina@cesko.digital, +420 720 363 481.



O Asociaci pro aplikovaný výzkum v IT, z. s. (AAVIT): AAVIT je asociace pro rozvoj aplikovaných informačních  technologií a digitální transformaci. Podporuje profitabilní export digitálních služeb, software a hardware. Hájí zájmy IT sektoru na národní a evropské úrovni, mj. díky členství v DIGITALEUROPE. Sdružuje členy všech velikostí – od globálních firem po začínající startupy. V Česku zastupuje iniciativu Laptops for Ukraine. Více o asociaci se dozvíte na [www.aavit.cz](http://www.aavit.cz). Kontakt pro média: Jaromír Hanzal, [hanzal@aavit.cz](mailto:hanzal@aavit.cz), +420 732 737 030.



<!--EndFragment-->