---
title: 'Nová superschopnost Hlídače státu: Hlídač insolvencí'
cover: https://data.cesko.digital/img/a183033e.jpeg
author: zoul
date: 2020-03-10-13-00
category: blog
slug: hlidac-insolvenci
lang: cs
description: 'Oblíbený projekt Hlídač státu shromažďuje, propojuje, analyzuje a prezentuje důležitá data o fungování veřejné správy, například uzavřené smlouvy, veřejné zakázky nebo dotace. Cílem projektu je nabídnout „datový rentgen“ pro odhalování špatně viditelných problémů, a jedním z důležitých dílků této skládačky jsou data o insolvencích, která Česko.Digital pomohlo do Hlídače státu přidat.'
---

Insolvence jsou obrovské téma, na kterém tým Hlídače státu pracuje už přes rok. „Když jsme se do něj pouštěli, netušili jsme, jak komplikovaná tahle problematika je – každým dnem se nám otevírají možnosti, jak pomoci,“ říká Michal Bláha, koordinátor projektu. Hlídač insolvencí si neklade za cíl insolvence „vyřešit“, ale využít informace o nich jako důležitý kontext pro další data z Hlídače státu – jde o databázi statisíců lidí a firem ve složité životní situaci, tedy data, jejichž analýza může pomoci odhalit a řešit vážné společenské problémy.

## S čím pomohlo Česko.Digital

Česko.Digital se v Hlídači insolvencí postaralo o design stránek, rozložení a přehledné uspořádání informací z insolvenčního rejstříku a jejich srozumitelný výklad pro laickou veřejnost.

## Jak projekt změní Česko k lepšímu

- Hloubkovou analýzou dat jsme se pokusili najít závislosti a modely chování, které není možné vyčíst z jednotlivých případů, a navrhnout systémové změny v insolvenčních řízeních. Tato část projektu stále probíhá.
- Zpřístupnili jsme informace z insolvenčního řízení zejména pro právnické osoby, jejich propojení s daty Hlídače státu a zpřehlednění informací, zda stát vědomě či nevědomě spolupracuje s firmami v insolvenci a ví o rizicích s nimi spojených.
- Zpřístupnili jsme data o insolvencích pro investigativní žurnalistiku, ve které jsou informace z insolvenčního rejstříku nepostradatelné. Nyní mají novináři komfortní nástroje a přístup k této databázi a propojení se všemi ostatními databázemi.

## Budoucnost projektu

Data o insolvencích byla zapracována napříč celým Hlídačem státu, kde navíc přibyl samostatný [přehled insolvencí](https://www.hlidacstatu.cz/insolvence). Jak vyplynulo z interního workshopu Hlídače státu s profesionály na insolvence, do budoucna bude velmi zajímavé na insolvenčních datech postavit další [analýzy a reporty](https://www.hlidacstatu.cz/reporty). Nejsou zásadně složité, ale je jich poměrně hodně a v tomto směru Hlídač státu uvítá další pomoc.

Hotová je například analýza vztahu sponzorů politických stran k firmám v insolvenci; brzy zveřejníme přehled firem, které do roka po sponzorování politických stran upadly do insolvence. Každé téma si zaslouží vlastní pozornost, a proto budeme výsledky analýz publikovat zvlášť – hlídejte Hlídače!

## Lidé

<div class="volunteers">
    <div class="volunteer">
        <img width="80px" height="80px" src="https://data.cesko.digital/img/bffe0410.jpg" alt=""/>
        <div class="name">Antonín Pospíšil</div>
        <div class="note">UX</div>
    </div>
    <div class="volunteer">
        <img width="80px" height="80px" src="https://data.cesko.digital/img/74933ab6.png" alt=""/>
        <div class="name">Pavel Hanyš</div>
        <div class="note">HTML</div>
    </div>
    <div class="volunteer">
        <img width="80px" height="80px" src="https://data.cesko.digital/img/04e4b28e.jpg" alt=""/>
        <div class="name">Radek Hábl</div>
        <div class="note">odborné konzultace</div>
    </div>
    <div class="volunteer">
        <img width="80px" height="80px" src="https://data.cesko.digital/img/21e78b92.jpg" alt=""/>
        <div class="name">Michal Bláha</div>
        <div class="note">Koordinátor projektu</div>
    </div>
    <div class="volunteer">
        <img width="80px" height="80px" src="https://data.cesko.digital/img/75fc25cc.jpeg" alt=""/>
        <div class="name">Rudolf Plíva</div>
        <div class="note">Hlídač státu</div>
    </div>
</div>
