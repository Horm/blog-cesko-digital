---
title: Příručka řízení státních IT projektů
cover: https://i.imgur.com/25W4E94.jpg
author: zoul
date: 2020-01-30-11-10
category: blog
slug: prirucka
lang: cs
description: "Velké pozdvižení způsobil v poslední době systém elektronických dálničních známek. Je dobré hledat řešení problémů u konkrétních zakázek, ale ještě důležitější je začít něco dělat se systémovou příčinou: stávající podmínky a zavedená praxe ve veřejné správě prakticky znemožňují úspěšně zadávat, řídit a provozovat IT projekty. Jedním z kroků, kterými bychom chtěli k řešení této situace přispět za Česko.Digital, je vydání Příručky řízení státních IT projektů."
---

Příručka shrnuje základní principy, které je potřeba dodržet při analýze, zadávání, řízení a provozu státních IT systémů. Jde sice o překlad textu z prostředí americké veřejné správy, ale jak trefně říká zakladatel Česko.Digital Jakub Nešetřil, zmíněné principy jsou jako fyzikální zákony světa technologií – platí napříč státy a pokud chceme v jejich světě uspět, nezbývá nám než se jim přizpůsobit. Protože jak jsme si v Česku bolestivě ověřili, vzdorovat fyzikálním zákonům technologického světa je drahá a vyčerpávající disciplína.

Dobře si uvědomujeme, že vydáním jedné příručky téma státních IT projektů nevyřešíme. Nenabízíme hotovou kuchařku, nabízíme ověřené základní principy jako dobrý výchozí bod pro širší debatu. Nechceme hledat viníky, chceme společně hledat řešení.

Pokud vás tato debata zajímá, začtěte se. Příručka je k mání ve formátu [PDF pro čtení na obrazovce][screen], jako [tiskové PDF k výrobě sešitku][print] nebo jako e-kniha ve formátu [EPUB] a [MOBI].

[screen]: https://github.com/cesko-digital/derisking-handbook/releases/latest/download/handbook.pdf
[print]: https://github.com/cesko-digital/derisking-handbook/releases/latest/download/booklet.pdf
[EPUB]: https://github.com/cesko-digital/derisking-handbook/releases/latest/download/handbook.epub
[MOBI]: https://github.com/cesko-digital/derisking-handbook/releases/latest/download/handbook.mobi