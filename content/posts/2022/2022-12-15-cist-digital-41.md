---
title: "číst.digital/41: Veselé Vánoce a šťastný nový merch! | Získali jsme
  křišťálovou medaili | Komu z dobrovolníků se podařilo dostat do kmenového
  týmu?"
author: hana.buresova
cover: https://data.cesko.digital/newsletter/41/cover41.png
date: 2022-12-15-07-53
slug: cist-digital-41
description: "Ahoj Česko.Digital! 👋 Je tu další nabitý newsletter ze světa
  číst.digital. Největší událostí uplynulých týdnů byla určitě ocenění, která
  získalo vícero našich projektů. Dále přinášíme novinky z našich projektů a
  zajímavosti z proběhlých akcí. A prozradíme ti nej novinku: Vánoce v
  Česko.Digital už přišly! 🎄 Ježíšek rozdává merch, tak si rozbal pod
  stromečkem ten svůj! 🎁 Stačí se bedlivě začíst…"
lang: cs
---
Chceš si poslechnout podcastovou verzi newsletteru? Najdeš ji **[ZDE](https://spotifyanchor-web.app.link/e/ImLNUnvKNvb).**

## Máme pouze jedno vánoční přání

Abychom mohli nadále společně měnit Česko k lepšímu! 😇

Přejeme ti **krásné a pohodové prožití vánočních svátků a úspěšný start do nového roku**. Zůstaň s námi i v roce 2023! 🤗

<center>

![](https://data.cesko.digital/newsletter/41/Vanoce-nl.png)

</center>

# Žhavé novinky měsíce

## Udělej si radost Merchem.Digital

💙 Největším poděkováním za práci v komunitě je bezpochyby reálný dopad projektů, na kterých se podílíme. I tak tu byla již delší dobu myšlenka poděkovat dobrovolníkům symbolicky upomínkovým předmětem a hlásit se k myšlenkám komunity i jinak než digitálně. Proto přichází první kolekce Merch.Digital! 

**\> Udělej si radost, [řekni si o promo kód na 500 Kč](https://airtable.com/shr5MJsHQVKac17LE) a pošli si domů [produkty](https://shop.czechdesign.cz/ceskodigital/), se kterými budeš hrdě hlásit, že i ty jsi Česko.Digital!**

<center>

![](https://data.cesko.digital/newsletter/41/porid_si_merch.png)

*Fotil: Filip Řezníček v prostorech [Opero](https://opero.cz); dobrovolníci na fotografii: nahoře Kristýna Turner a Adam Koukola, dole Michaela Jelínková a Jan Složil*

</center>

## Stojíme za Ukrajinou získalo Křišťálovou Lupu

🏆 Slavíme! [Stojíme za Ukrajinou](http://stojimezaukrajinou.cz/) a Pomáhej Ukrajině se umístili na **1. místě** v ocenění **Křišťálová Lupa** v kategorii Veřejně prospěšná služba. [Movapp](https://www.movapp.cz/cs/) ve stejné kategorii získal sdílené 9. místo. Tohoto ocenění si velice vážíme.

Přesto jsme se rozhodli tento emergency **projekt dále nerozvíjet**. Svůj cíl splnil už v prvních měsících a neziskovky a stát si v mezičase připravily svoje řešení – projekty [Naši Ukrajinci](https://www.nasiukrajinci.cz/cs) či [Pomáhej Ukrajině](https://www.pomahejukrajine.cz/). Brzy ale vznikne vzpomínkový web se shrnutím výsledků naší práce.

<center>

![](https://data.cesko.digital/newsletter/41/kristalovalupa.png)

</center>

## Z dobrovolníků členy kmenového týmu: Příběhy Terky a Lukáše 

🤓 Že snahou a pílí můžeš dojít za svým snem, tak přesně toho jsou Terka i Lukáš jasným důkazem. Jaký příběh předcházel tomu, než se z lidí, kteří se nebáli pomáhat, stali členové kmenového týmu? Provázela jejich cestu nějaká překvapení? Co jim to dalo? A jaké tipy mají pro nováčky? Díky článku získáš spoustu motivace i cenných rad, které třeba i tebe dovedou za tvým vysněným cílem. Přečti si zajímavý rozhovor a komentář od [Veroniky Uhrové](https://www.linkedin.com/in/veronika-uhrov%C3%A1-57619572/)!

**\> [Když vám kryje záda Česko.Digital, zvládnete vše: Jak se Terka a Luky stali členy kmenového týmu](https://blog.cesko.digital/2022/11/kdyz-vam-kryje-zada-cesko-digital)**

## Jak řídit softwarové projekty ve státní správě?

🎙️ Eva Pavlíková, CEO Česko.Digital, se rozmluvila o tom, jak řídit softwarové projekty ve státní správě, aby to nebyl průšvih a o tom, jak vznikala příručka řízení státních IT projektů. 

**\> [Poslechni si to v novém díle našeho podcastu](https://anchor.fm/poslouchatdigital/episodes/Jak-dlat-dobe-IT-projekty-ve-sttn-sprv--Eva-Pavlkov-o-Pruce-zen-sttnch-IT-projekt-e1pilhk?%24web_only=true&_branch_match_id=1062270237545677173&utm_source=web&utm_campaign=web-share&utm_medium=sharing&_branch_referrer=H4sIAAAAAAAAA8soKSkottLXLy7IL8lMq0zMS87IL9ItT03SSywo0MvJzMvWT9UPLgzNNsrxN88qSwIAj1i4HjAAAAA%3D)**

**\> [Stáhni si příručku na webu Česko.Digital](https://blog.cesko.digital/2020/01/prirucka)**

<center>

![](https://data.cesko.digital/img/dad68fa0.png)

</center>

# To nejlepší z našich projektů

## Jehlomat

*Bezpečná a rychlá likvidace injekčního odpadu na veřejnosti*

👨‍💻 Už jsme skoro v cíli! Ale potřebujeme poslední díl skládačky – **BE Kotlin vývojáře**, který nám pomůže s opravením chyb z testování na backendu. Budeš to ty? 

**\> [Dej nám o sobě vědět ve Slacku #run-jehlomat_dev](https://cesko-digital.slack.com/archives/C017VKLRRC0)**

**\> [Podívej se na více informací u hledané role](https://cesko.digital/opportunities/rec6fFAAjBKLAyL0f)**

## Safezóna

*Připravili jsme místo pro prevenci a pomoc při duševní nepohodě dětí a dospívajících*

👏 Volejme „Sláva!“ pro další dílčí úspěch: složité **téma „[Sebepoškozování](https://www.safezona.cz/sebeposkozovani)“ rozšířilo bezpečné místo [Safezóny](https://www.safezona.cz/)**. S pomocí organizace [Nepanikař](https://nepanikar.eu/) také pokračujeme na přípravě tématu “Sebevražedné myšlenky”.

## Movapp

*Naučte se základy češtiny a ukrajinštiny pro běžné životní situace*

💪 Na čem tým Movappu v uplynulém měsíci máknul? Na **slovníčku duševního zdraví**. Tohle téma je v dnešní době stále aktuálnější. Nezdá se to, ale vyhledat odbornou pomoc, když se dlouhodobě necítíš ve své kůži, může být pro mnohé stále tabu. Movapp chce **ve spolupráci s projektem [Safezona.cz](https://www.safezona.cz/)** ukázat, že je ok necítit se ok a vyhledat pomoc. Připravili jsme [sekci nových slov a frází](https://www.movapp.cz/dictionary#dusevni_zdravi), která se tomuto tématu věnují.

🎄 A budou Vánoce! Tým Movappu se na ně chystá už několik týdnů. Šikovné grafičky připravily [nádherné obrázky](https://www.movapp.cz/kids#kapr), které se objeví ve **[vánočním učebním pexesu](https://www.movapp.cz/kids/memory-game)**. Součástí je samo sebou i **slovníček plný [vánočních](https://www.movapp.cz/dictionary#vanoce) a [zimních](https://www.movapp.cz/dictionary#zima) radovánek**. ⛄

🤝 Movapp vytváří most mezi lidmi z Ukrajiny a z Česka **už deset měsíců**! To to letí! Za tu dlouhou dobu **se na projektu podílelo několik desítek dobrovolníků**. Na fotografii najdeš aktuální tým.

**\> [Přidej se k nám a zaujmi čestné místo na fotce!](https://cesko.digital/projects/movapp)**

<center>

![](https://data.cesko.digital/newsletter/41/movapp-meet.png)

</center>

## Darování hotových pokrmů

*Organizace Zachraň jídlo chce dostat nevydané pokrmy z jídelen k lidem v nouzi, například rodičům samoživitelům nebo seniorům*

🍱 Zachraň jídlo spustilo crowdfundingovou sbírku Obědovka, která podporuje darování hotových pokrmů. **Přispěj na další rozvoj projektu i ty!** Naším cílem je 20 000 zachráněných obědů v roce 2023. 

**\> [Jen 300 Kč nasytí 15 lidí v nouzi. Udělej dobrý skutek a zlepši někomu den](https://www.darujme.cz/projekt/1206071)**

<center>

![](https://data.cesko.digital/newsletter/41/zachran-jidlo.jpg)

</center>

## Moudrá Síť

*Podpořme zvyšování digitálních kompetencí seniorů*

Co je nového v aplikaci, která pomáhá seniorům používat moderní technologie?

🎯 **Finišujeme logo Moudré Sítě.** Studenti Vyšší odborné školy grafické a Střední průmyslové školy grafické připravili 17 návrhů, ze kterých tři postoupily do užšího výběru.  Další dvě varianty loga navrhli dobrovolníci z Česko.Digital. V nejbližší době vybereme a představíme finální verzi loga.

🧓 **Proběhlo druhé testování prostředí pro seniory**, které určí jeho finální funkčnost a vzhled.

👥 **Roste komunita digitálních asistentů**. Síť navíc doplnili dva mentoři a jeden koordinátor.

🔛 **Aktivovali jsme Google Workspace** pro stávající a budoucí tým Moudré Sítě.

📝 **Dokončili jsme návrh tabulek** v backend prostředí **Tabidoo** pro ukládání testovacích dat a vstup pro testování koordinátorů, mentorů a digitálních asistentů.

📲 **Spustili jsme webové stránky**, kde budeme průběžně přidávat aktuality a fotky z akcí pro seniory.

**\> [Mrkni na ně a dej nám vědět, jak se ti líbí](https://moudrasit.cz/)**

**Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).**

<center>

![](https://data.cesko.digital/img/dad68fa0.png)

</center>

# Události

📣 Příští rok chystáme v rámci eventů spoustu novinek! Jednou z nich jsou **pravidelné meetupy** věnované dění v Česko.Digital – už teď si zapiš do diáře, že se **1. 2. 2023 večer potkáme naživo v Praze v business hubu Opero**!

## Digitální bezpečnost: strašák neziskovek? Po Nezisk.Digital už ne!

🤔 V říjnu jsme společně s odborníky na kyberbezpečnost, [Gen](https://www.gendigital.com/) (bývalý Avast) se [Sdružením VIA](https://sdruzenivia.cz/) uspořádali pro neziskovky akci Nezisk.Digital, která se věnovala právě digitální bezpečnosti. V některých neziskovkách je to totiž stále opomíjené téma. Na akci tak mohli účastníci načerpat praktické rady a tipy, jak se zabezpečením dat začít. ❓ Co například radí neziskovkám bývalý CTO Česko.Digital Karel Minařík? Nebo co si různé neziskovky z akce odnáší? Více se dozvíš v novém blogovém článku od Lenky Vaculínové a Jakuba Sekyry.

**\> [Jak na bezpečnost dat v neziskovkách? Odborníci radili na naší nové akci Nezisk.Digital](https://blog.cesko.digital/2022/12/jak-na-bezpecnost-dat-v-neziskovkach)**

<center>

![](https://data.cesko.digital/newsletter/41/nezisk-digital.jpg)

</center>

## Cestou k lepší státní správě je kreativní byrokracie

📝 Byrokracie je pro většinu z nás stále sprostým slovem, ale to se může změnit. Jak do ní můžeme dostat více kreativity a přijít s novými procesy, které povedou k důvěryhodnější a otevřenější státní správě? Přesně tím se zabýval druhý ročník Festivalu kreativní byrokracie. Česko.Digital si festival tento rok vzalo organizačně pod křídla společně s Matějem Chytilem, který koncept přinesl do ČR v loňském roce. Na půl dne s námi letos spojila síly i iniciativa New European Bauhaus. O nejzajímavějších postřezích z celé akce se dozvíš v reportáži [Lenky Vaculínové](https://cz.linkedin.com/in/lenka-vacul%C3%ADnov%C3%A1-29762857).

**\> [Česko potřebuje otevřenou a důvěryhodnou státní správu, jak na ni řešil Festival kreativní byrokracie](https://blog.cesko.digital/2022/12/reportaz-festival-kreativni-byrokracie-2022)**

**\> [Přečti si další shrnující článek od přímé účastnice](https://www.podporujemeinovace.cz/co-nas-zaujalo-na-festivalu-kreativni-byrokracie-2022/)**

<center>

![](https://data.cesko.digital/newsletter/41/cbf2022.jpg)

</center>

## Copywriterský workshop v pražském Operu

📝 Po úspěšném prvním Copy day v Brně jsme akci 26. 11. zopakovali v hlavním městě. Pro jeho konání jsme vybrali [Opero](https://opero.cz/cs), které sídlí v krásných zrekonstruovaných prostorách Štencova domu. Workshop vedla naše Content Lead Terézia Palaščáková, která plánuje v roce 2023 uspořádat další 4 copy days (2 v Praze a 2 v Brně), tentokrát i pro veřejnost.

**[\> Sleduj náš Portál dobrovolníka, aby ti neutekl další copy day a další skvělé události!](https://cesko.digital/dashboard)**

<center>

![](https://data.cesko.digital/newsletter/41/copy-day-praha.jpg)

![](https://data.cesko.digital/img/dad68fa0.png)

</center>

# edu.digital

## Nový rok přinese nové webináře

Zajímá tě UI design, agilní řízení nebo zvládání vzteku? To vše přinesou nové webináře edu.digital v roce 2023.

**\> [Jak přemýšlejí UI designeři, aneb jak si ve Figmě udělat vlastní Lego](https://airtable.com/shrE5js0BhHeoBnBU) (9.1.2023 v 18:00)**

**\> [Scrum v remote a part-time prostředí](https://airtable.com/shraOAXcGOcc84zZR) (17.1.2023 v 18:00)**

**\> [Jak se naučit pracovat s emocí, kterou většina z nás nechce, se vztekem](https://airtable.com/shrGiT5TYcUFeKhlq) (6.2.2023 v 18:15h)** 

## Staň se profíkem v plánování v Jiře!

🎓 V rámci naší vzdělávací platformy **edu.digital** si náš expertní dobrovolník Tomáš Walek připravil užitečný webinář. Probrali jsme na něm skvělý projektový nástroj Jira, který v Česko.Digital využíváme k řízení našich projektů. Nyní už víme, jak koordinovat všechny úkoly a deadliny, a ty se to můžeš dozvědět taky!

**\> [Mrkni na záznam](https://www.youtube.com/playlist?list=PLOX5xelTsEv8tH8w0VWzp7JAfQi1rruH2)**

<center>

![](https://data.cesko.digital/img/dad68fa0.png)

</center>

# Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. Všechny příležitosti najdeš přehledně na [Portálu dobrovolníka.](http://cesko.digital/portal-dobrovolnika) Nepřehlédni ani druhou část s názvem Marketplace. Ten ti nabízí příležitosti v projektech jiných neziskových organizací – mimo Česko.Digital.

## Děkujeme, že jsi s námi!

**Jak se ti líbí náš newsletter?** Budeme rádi, když nám [necháš zpětnou vazbu](https://airtable.com/shrLH9CrSztEXGnKa), která nám ho pomůže vylepšit. A jestli se na tvorbě tohoto newsletteru chceš také podílet, ozvi se v kanálu [\#ceskodigital-obsah](https://cesko-digital.slack.com/archives/C01FQBDMDGQ) ve Slacku nebo napiš na [terezia@cesko.digital](mailto:terezia@cesko.digital). 🤗

Digitálu zdar!

*Za obsahový tým Česko.Digital*

*Koordinace: Hana Burešová a Lenka Moravcová*

*Texty: Veronika Uhrová, Hana Langerová, Kateřina Peřinová, Barbara Tesařová, Barbora Štěpánková, Nikol Panošová, Kateřina Müllerová*

*Korektura: Romana Přibylová*

*Grafika & rozesílka: Lukáš Návesník*

*Vánoční grafika: Adam Koukola*

*Podcast: Lukáš Návesník, Jiří Ryszawy*