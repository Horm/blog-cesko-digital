---
title: "číst.digital/35: Dobrovolnictví jako lék na syndrom vyhoření? |
  Poslechni si Perníkovou chaloupku v ukrajinštině | Slavíme narozky!"
author: hana.buresova
cover: https://data.cesko.digital/newsletter/35/cover35.png
date: 2022-06-10-12-28
slug: cist-digital-35
description: Ahoj Česko.Digital! 👋 Víš, proč s námi na projektech spolupracovat
  jako dobrovolník nebo neziskovka? Protože skvělé nápady, nadšení a
  dobrovolnictví mění svět i nás samotné k lepšímu. V Česko.Digital to
  dokazujeme už 3 roky. Máme toho za sebou spoustu. Věříme, že nás toho ale
  ještě ještě víc čeká. Jak a kde oslavíme narozky? A na čem aktuálně pracujeme?
  Přejeme příjemné digi čtení našeho nového čísla měsíčního zpravodaje.
lang: cs
---
# Žhavé novinky měsíce

## Jak a proč s námi spolupracovat při rozvoji idey nebo projektu

🦾 V Česko.Digital se dělíme o zkušenosti s využíváním digitálních nástrojů a strategií. Proto chceme přispět k rozvoji neziskových organizací, které se zabývají společenskými tématy, jako je duševní zdraví, vzdělávání, open data, finanční gramotnost nebo ekologie. Od konzultace přes projektovou přípravu až po akceleraci projektů jim pomáháme k digitální transformaci. 🤝 Jak spolupráce vypadá? To se dočteš na našem blogu!

**\> [Bez grantů a papírování. Posunout svůj projekt díky technologiím lze v Česko.Digital hned několika způsoby. Prozkoumejte jak](https://blog.cesko.digital/2022/05/jak-spolupracovat-s-cesko-digital)**

## A co z toho dobrovolnictví vlastně máš?

🤔 Přemýšlíš někdy nad tím, co může člověku přinést být dobrovolníkem pro Česko.Digital? Tentokrát jsme si posvítili na to, jak práce skrze jedničky a nuly mění nejen svět, ale i nás – dobrovolníky. A vem jed na to, že nám dává mnohem více, než jen dobrý pocit. Aplikace Preventivka 📲, kterou jsme vyvinuli ve spolupráci s neziskovou organizací [Loono](http://loono.cz/) a za finanční podpory [Nadace PPF](https://nadaceppf.cz/), dokázala mnoha lidem změnit život ještě dřív, než jsme ji vypustili do světa. Přečti si o tom náš nový článek na blogu!

\> **[Preventivka a hrdinství dobrovolníků – když děláte aplikaci s takovým nadšením, že tomu obětujete i spánek](https://blog.cesko.digital/2022/06/preventivka-a-hrdinstvi-dobrovolniku-cd)**

![](https://data.cesko.digital/newsletter/35/citace_otakar-hyps.png)

## Jak komunity bojují se světem v krizi

🌍 Celosvětový trend komunitního řešení celospolečenských krizí i dlouhodobých nedostatků zesiluje. Ať jde o digitalizaci, modernizaci ve vzdělávání, řešení zkostnatělosti úřadů nebo třeba zlepšení informovanosti. S tím vším se snaží vypořádat mnoho světových odborných komunit. A ani my nezaostáváme. Naše komunita pomohla v krizích už více než 4×, a to v řádech dnů či hodin.❗Jak se snaží dobrovolníci měnit svět? A co vše technologické komunity dokážou? Čti dál v našem blogovém článku!

\> **[Svět je v krizi. Komunity sehrávají čím dál důležitější roli a ČR není výjimkou](https://blog.cesko.digital/2022/06/svet-je-v-krizi-komunity-sehravaji-dulezitejsi-roli)**

## Do třetice všechno nejlepší!

🎂 Minulý rok online, letos konečně offline. Narozeninová oslava Česko.Digital se blíží… Přijď za námi do Karlína! Přivítáme tě s tvou rodinou nebo kamarády s úsměvem, dobrou náladou, skvělým jídlem a pitím a zajímavým programem. Potkáme se v neděli 19. 6. od 15:00 v Kasárnách Karlín na Prvního pluku 20/2 v Praze!

![](https://data.cesko.digital/newsletter/35/3-narozeniny-cover.png)

![](https://data.cesko.digital/img/dad68fa0.png)

# To nejlepší z našich projektů

## Jehlomat

*Bezpečná a rychlá likvidace injekčního odpadu odhozeného na veřejných prostranstvích*

💉 Ladíme poslední bugy z testování, máme za sebou pre-launch pro odborné organizace a zpracováváme první vlnu zpětné vazby. Připravujeme se také na ostré spuštění nové verze a s organizací [Magdalena o.p.s.](http://www.magdalena-ops.eu/cz/) to celé brzy oznámíme veřejnosti!

## Safezóna

*Připravili jsme místo pro prevenci a pomoc při duševní nepohodě dětí a dospívajících*

🫂 Pilně rozvíjíme Safezónu o aktuální témata, nově díky spolupráci s [Národním centrem pro bezpečnější internet](https://www.ncbi.cz/) přibylo na Safezóně téma [Kyberšikana](https://www.safezona.cz/kybersikana). 🤝 Přivítali jsme nové partnerské organizace [Centrum Anabell](http://www.anabell.cz/) a [Moje tělo je moje](https://mojetelojemoje.cz/), se kterými pracujeme na tématech bodyshaming a nízké sebevědomí. Nezahálíme ani ve školách, kde na Ámoskách nově děti vidí dvě videa: Digizávislosti a Šikana. Stále také aktivně hledáme partnera, kterému Safezónu předáme.

\> **Chceš vědět novinky jako první? Sleduj náš [Instagram](https://www.instagram.com/safezona.cz/) anebo ještě lépe: [Pojď ho s námi rovnou tvořit](https://cesko.digital/opportunities/recxWt15iPiGXW6Va)!** Příště ti neuteče například výstava v [Cargo Gallery](http://www.cargogallery.eu/) od Magdaleny Fiala, která se uskutečnila v květnu.

## Stojíme za Ukrajinou

*Spolu a přehledně jsme připravili rozcestník ověřených zdrojů, kde najít pomoc*

📊 Díky uživatelskému výzkumu už víme, jak zlepšit web a jak příchozím dát přesně ty informace, které hledají. Spolu s NAKIT (Národní agentura pro komunikační a informační technologie) ladíme propojení Stojíme za Ukrajinou a Naši Ukrajinci s cílem zvýšení efektivity. Informace distribuujeme tam, kde je potřeba, třeba i v letácích v knihovnách. 

\> **Vytvořili jsme pracovní verzi [ukrajinského media kitu](https://drive.google.com/drive/u/0/folders/1TeQiRr25AH5gRDshOzWsn5VhUhd7q1k0).** Chceme být vidět tam, kde je nás třeba. Sdílením media kitu nám můžeš pomoct i ty. 👐

## Movapp

*Nauč se základy češtiny a ukrajinštiny pro běžné životní situace*

🎉 Stačilo jen pár týdnů a je tu aplikace pro [iOS](https://apps.apple.com/cz/app/movapp/id1617768476?l=cs) i [Android](https://play.google.com/store/apps/details?id=cz.movapp.app). Ověř si sám, že je super a že se hodí mít tohoto pomocníka po ruce. Nebo omrkni [web](http://movapp.cz/). Přidali jsme ke Dni dětí pexeso, pohádkový slovníček i několik krátkých bilingvních pohádek. Už jsi slyšel/a pohádku [O perníkové chaloupce](https://www.movapp.cz/kids/stories/pernikova-chaloupka) v ukrajinštině? 💙💛

\> **Stále rozvíjíme mnoho témat, ozvi se Táně Chytilové na [pryvit@movapp.cz](<>) a přidej se k našemu týmu!**

![](https://data.cesko.digital/newsletter/35/movapp-team.jpg)

\> *Skvělou aplikaci báječně doplňuje **[Učebnice pro Ukrajinu](http://ucebniceproukrajinu.cz/)**, kde vyhledáš **učebnice češtiny zdarma** pro všechny věkové kategorie, česko-ukrajinský ilustrovaný slovník a další. Projekt připravila [Nadace PPF](https://nadaceppf.cz/) ve spolupráci s [The Kellner Family Foundation](https://www.kellnerfoundation.cz/) a MŠMT ČR.*

![](https://data.cesko.digital/newsletter/35/ucebnice-pro-ukrajinu.jpg)

## Místo ve škole + Umapa

*Webový portál pro sledování nabídek a poptávek volných míst ve školách či školkách + Mapa pro ukrajinskou komunitu s důležitými informacemi a místy v novém domově*

💥 Dva je víc než 1. **[Místo ve škole](https://cesko.digital/projects/misto-ve-skole)** spojil síly s **[Umapou](https://www.umapa.eu/)**! V Umapě teď mimo jiné najdeš volné kapacity ve školách a školkách pro děti z Ukrajiny. V projektu Místo ve škole již brzy spustíme rodičům k testování funkční prototyp informačního webu. ⌛

\> **[Jestli chceš na projektu pomoci i několika konzultacemi jako seniorní UX designer, uvítáme tvou radu a pomoc!](https://cesko.digital/opportunities/recCLHqBK5FT9dwvT)**

## Pomáhej Ukrajině

*Rozvoj digitální platformy pro tržiště nabídek a poptávek pomoci Ukrajině*

💪 Projekt **Pomáhej Ukrajině** finišuje první fázi vývoje. Napnuli jsme heroicky síly a zapracovali většinu nutných změn a vylepšení. Díky všem dobrovolníkům, kteří posunují platformu [pomahejukrajine.cz](https://www.pomahejukrajine.cz/) kupředu! První fázi zhodnotíme a rozhodneme se, kudy dál.

![](https://data.cesko.digital/img/dad68fa0.png)

# Co se klube v našem inkubátoru

## Nepanikař

*První rychlá psychologická pomoc*

📲 Aplikace [Nepanikař](https://nepanikar.eu/) není žádný nováček – pomáhá při depresích a úzkostech už dva a půl roku a využilo ji přes čtvrt milionu lidí. Nyní je potřeba aplikaci přepracovat, aby byla pro uživatele ještě přínosnější. A Česko.Digital rádo pomůže. Tým dobrovolníků už usilovně vylepšuje „user experience“, hledá pro appku novou vizuální identitu a také se snaží poradit jak na fundraising, aby mohlo být co nejvíc služeb pro uživatele dostupných zdarma. Nepanikař totiž kromě aplikace nabízí také online chat s odborníky nebo online terapie. 

Momentálně tým zpracovává výsledky z dotazníkového šetření mezi 153 uživateli appky. Uživatele pak ještě hloubkově vyzpovídá. Na stole jsou také návrhy na nový vizuální design – líbí se ti? (Stará verze nahoře, nová verze dole na obrázku.)

\> **Do týmu také hledáme [marketéra](https://cesko.digital/opportunities/rec8Ez1zYLQHkhvQs) a [ilustrátora](https://cesko.digital/opportunities/recSFBYkBJpkLhT96), máš zájem?**

![](https://data.cesko.digital/newsletter/35/Nepanikar.jpg)

## Volební kalkulačka

🎨 Pavla Řádková precizně zpracovala výstupy z UX výzkumu do přehledné prezentace.  Dík tomu víme, jak naložit s novým UI a správně nastavit wireframy. Hotové jsou i návrhy loga.

\> **[Podívej se na prezentaci Pavly!](https://docs.google.com/presentation/d/1vrPJa1_pQ_VDdDDrsOxPALEkGpBAdaGpPb6bK62t72k/edit#slide=id.g4dfce81f19_0_45)**

## Darování hotových pokrmů

🍝 Pro projekt [Zachraň jídlo](https://zachranjidlo.cz/) vzniká nová webová stránka, kterou oslovíme podnikové jídelny a charity. Ve spolupráci s UX designérem Markem Malíkem máme definovaný wireframe, který začneme přetavovat do nově vznikající domény zachranobed.cz. Vyrážíme za zástupci gastroprovozů na konference a expa. Osobní setkání nás dostává do většího povědomí.

## DigiSen

🦉 S organizací [Moudrá sovička](https://www.moudrasovicka.cz/) rozjíždíme projekt DigiSen. Cílíme na zvýšení digitální gramotnosti seniorů. Jak na to? Chceme vybudovat digitální infrastrukturu, která zajistí prostor pro vzdělávání i individuální pomoc. Stojíme na samém začátku, ověřujeme projektový záměr a dáváme dohromady tým.

\> **[Chceš vědět víc, nebo se rovnou zapojit? Přidej se na Slacku do projektového kanálu!](https://cesko-digital.slack.com/archives/C03G217GHLY)**

![](https://data.cesko.digital/img/dad68fa0.png)

# Vzděláváme Česko.Digital

🌸 **V květnu jsme v edu.digital uspořádali tři webináře.** Začali jsme tím o Miru, který vedl Jan Seidl z Avastu. Po velkém úspěchu Honzy Páva s úvodním webinářem o Airtable se vrhnul na pokračování. A poprvé jsme uspořádali webinář na téma Marketing pro sociální sítě, který je prvním ze série z marketingového prostředí. Díky lektorkám z H1 za pomoc při jeho přípravách.

📌 **Společně s [Avast Foundation](https://foundation.avast.com/) proběhlo další Mastermind setkání** na téma „Product Owner – Jak se stát skvělým vlastníkem projektu (v nezisku)“, kde si zkušenosti a tipy vyměňovali zástupci z komerčního, ale i neziskového prostředí. Díky všem za účast.

🎤 **Nepropásni letošní [WebExpo 2022](https://www.webexpo.net/prague2022)**, kde se můžeš taky potkat s Česko.Digital – konference právě startuje a je plná skvělých řečníků ze světa designu, produktového vývoje, UX a bezpečnosti.

![](https://data.cesko.digital/img/dad68fa0.png)

# Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. **Všechny pozice najdeš přehledně na [Portálu dobrovolníka](http://cesko.digital/portal-dobrovolnika).**

## Děkujeme, že jsi s námi!

**Jak se ti líbí náš newsletter?** Budeme rádi, když nám [necháš zpětnou vazbu](https://airtable.com/shrLH9CrSztEXGnKa), která nám pomůže ho vylepšit. A jestli se na tvorbě tohoto newsletteru chceš také podílet, ozvi se v kanálu [\#ceskodigital-obsah](https://cesko-digital.slack.com/archives/C01FQBDMDGQ) ve Slacku nebo napiš na terezia@cesko.digital. 🤗

Digitálu zdar!

**Za obsahový tým Česko.Digital**

*Koordinace: Lenka Moravcová, Hana Burešová*

*Texty: Petr Hrudka, Lukáš Vaňous*

*Korektura: Zuzana Konečná*

*Grafika & rozesílka: Lukáš Návesník*