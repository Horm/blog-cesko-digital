---
title: "číst.digital/38: Kolik obědů se podařilo zachránit? | Koho budeš volit?
  | Panelová diskuze nebo Mastermind? | Jak se stát InstaMágem?"
author: hana.buresova
tags:
  - newsletter
cover: https://data.cesko.digital/newsletter/38/cover38.png
date: 2022-09-11-02-08
slug: cist-digital-38
description: Ahoj Česko.Digital! 👋 Letní prázdniny jsou za námi, nový
  newsletter před námi. Už víš, kolik porcí jídla se zachránilo? Který web ti
  pomůže najít místo ve škole a školce? Kdo nebo co ti pomůže se zorientovat
  před volbami? Co ti říká Mastermind? Kolik mýtů o civic-tech znáš? Jak se
  macerují šťavnaté myšlenky, aneb jak se stát InstaMágem? To a mnohem víc ti
  přináší naše číst.digital.
lang: cs
---
# Horké novinky měsíce

## Volební kalkulačka 2022

🗳️ **Spuštění volební kalkulačky se blíží** a tak se vývoj projektu rozjel na plné obrátky. Na pomoc jsme přivolali nové frontend vývojáře a nového tech leada. Už v **první polovině září** si budeš moci díky volební kalkulačce ověřit, která strana nebo kandidát se s tvými názory nejlépe shoduje. Kalkulačku propagujeme v médiích - brzy ji najdeš i na [seznamzpravy.cz](https://www.seznamzpravy.cz/). 

\> **[Tak si pospěš vyzkoušet Volební kalkulačku 2022](https://www.volebnikalkulacka.cz/)**

## 10 000 zachráněných obědů a nový web k tomu!  

🥗 Díky aktivní práci organizace Zachraň jídlo na projektu Zachraň oběd se od poloviny března podařilo rozvést potřebným **10 000 porcí vařeného jídla**. Projekt propojuje charitativní organizace s gastropodniky, kterým na konci výdejní doby zbývají nezávadné pokrmy. Ty zdarma darují potřebným a eliminují zbytečné vyhazování jídla. Ve spolupráci s dobrovolníky z Česko.Digital se navíc podařilo vybudovat a **spustit nový web zachranobed.cz** 🎉, který nabízí veškeré informace o darování hotových jídel a **propojuje gastropodniky a charitativní organizace**. Za celé Česko.Digital máme obrovskou radost z těchto úspěchů a těšíme se na další spolupráci! 

\> **[Zachraň oběd nebo jen omrkni nový web](http://www.zachranobed.cz/)**

\> **[Poslechni si podcast a dozvíš se více jak o projektu, tak i o tom, jak neplýtvat jídlem](https://spotifyanchor-web.app.link/e/jfDWlbDAetb)**

<center>

![](https://data.cesko.digital/newsletter/38/hotove-pokrmy.png)

</center>

## Místo ve škole 

🧑‍🎓A je to venku! Po několika měsících práce se nám **podařilo spustit web [mistoveskole.cz](https://mistoveskole.cz/cs)**. Díky tomuto webu můžou zejména rodiny z Ukrajiny snáze najít vhodnou mateřskou či základní školu pro své děti. Nyní se zaměříme na získávání zpětné vazby, pravidelnou aktualizaci a zlepšováky. Naším cílem je mít co nejširší záběr, aby projekt mohl posloužit i širší veřejnosti, proto plánujeme rozšíření aplikace pro další využití k nalezení volných míst na středních školách nebo v zájmových skupinách. Drž nám palce! Nebo ještě lépe: Přidej se k nám do Slacku. Hodí se nám každý, komu dává projekt smysl a chce přiložit ruku k dílu!

\> **[Koukni na dostupnost škol a školek](http://mistoveskole.cz/)**

<center>

![](https://data.cesko.digital/newsletter/38/misto-ve-skole.png)

</center>

## Klasickým panelovým diskuzím odzvonilo!

🧠 Rádi přinášíme do komunity něco nového. A tak jsme společně s [Q Designers](https://www.qdesigners.co/) a [Avast Foundation](https://foundation.avast.com/) rozběhli koncept Mastermind. Ten vtáhne do debaty všechny účastníky a každý si z ní něco odnese. V dubnu se takto sešli Scrum Masteři ze soukromého i státního sektoru. Jak Mastermind probíhá, jaká na něm byla atmosféra a o čem se mluvilo? 

\> **[Přečti si v novém blogovém článku od Michaely Petrové](https://blog.cesko.digital/2022/08/mastermind)**

*\> Tento příspěvek také napsala [Míša](https://www.linkedin.com/in/michaela-petrova-edit/) z obsahového týmu Česko.Digital.*

<center>

![](https://data.cesko.digital/newsletter/38/mastermind-setkani.jpg)

</center>

## 5 mýtů o civic-tech

💻 [Code for All](https://codeforall.org/), největší světová organizace, která se zabývá občanskými technologiemi, vydala skvělý článek o mýtech, které se s civic-tech organizacemi a projekty pojí. Líbil se nám tolik, že jsme se s Code for All domluvili na přesdílení u nás. 

💡 **Co je civic-tech?** *Jde o občanské technologie, tedy takové, které umožňují občanům a vládním institucím i úřadům vzájemně komunikovat, informovat se a podílet se na konkrétních řešeních.*

\> **[Přečti si blogový článek v překladu Michaely Petrové](https://blog.cesko.digital/2022/08/5-mytu-o-civic-tech)**

*\> Tento příspěvek napsala dobrovolnice [Lenka](https://www.linkedin.com/in/lenka-bla%C5%BEkov%C3%A1-29762857/) z obsahového týmu Česko.Digital.* 

<center>

![](https://data.cesko.digital/img/dad68fa0.png)

</center>

# To nejlepší z našich projektů

## Safezóna

*Připravili jsme místo pro prevenci a pomoc při duševní nepohodě dětí a dospívajících.*

🌱 **Srpen patřil v Safezóně marketingovému vyhodnocení**, na které se můžeš [podívat tady](https://drive.google.com/file/d/1oiF6V8KfQN-x8UqaQNewlXxjWhCwaqpZ/view?usp=sharing). 

S partnerskou organizací [Řešení dohodou](https://resenidohodou.cz/) jsme doplnili témata „Rozvod nebo rozchod rodičů“ a s organizací [Nejsem psychopat](https://nejsempsychopat.weebly.com/) posouváme téma „Sebepoškozování“. Obě témata budou brzy k dispozici online. Dále připravujeme podklady pro nelehké téma „Sebevražedné myšlenky“.

⌨️ **V říjnu nás čeká Webinář s [Férovou školou](http://www.ferovaskola.cz/uvod)** díky spolupráci s Helenou Pravdovou. Velkou radost máme také z toho, že o **převzetí Safezóny projevila zájem Marie Froulíková z organizace [Kudykampus](https://kudykampus.cz/)**. Další informace o možné předávce Safezóny budeme postupně přidávat.

\> **[Podívej se na marketingové vyhodnocení Safezóny](https://drive.google.com/file/d/1oiF6V8KfQN-x8UqaQNewlXxjWhCwaqpZ/view?usp=sharing)**

## Movapp

*Naučte se základy češtiny a ukrajinštiny pro běžné životní situace.*

📱 Vydali jsme novou verzi [Movappu pro Android](https://play.google.com/store/apps/details?id=cz.movapp.app). Podporuje nyní také slovenštinu a polštinu, díky čemuž můžeme pomáhat i uprchlíkům za hranicemi. Během léta **počet instalací mobilního Movappu přesáhl 1 500** a dál roste.

**Spustili jsme propagaci** na Slovensku a Polsku. V Polsku o nás vyšel článek na UA in Krakow. Na Slovensku se nám daří šířit povědomí o aplikaci hlavně na sociálních sítí.

**Movapp v terénu**: díky využití aplikace v adaptačních skupinách na Mariánskolázeňsku se téměř 500 dětí z Ukrajiny seznámily s češtinou.

\> **[Přečti si, jak o nás píšou v Polsku na UA in Krakow](https://uainkrakow.pl/najpotribnishi-slova-j-frazy-volontery-stvoryly-dodatok-dlya-vyvchennya-polskoyi-movy/)**

<center>

![](https://data.cesko.digital/newsletter/38/movapp1.jpg)

</center>

## Veřejné zakázky spolu

*Pomáháme státu poskytovat a rozvíjet služby v souladu s technologickými trendy prostřednictvím kultivace prostředí zadávání veřejných zakázek*

V červenci nám z tiskárny dorazilo 1 000 kusů Průvodce světem řízení státních IT projektů. Průvodce jsme předtím měli jen v online podobě. V srpnu jsme odeslali vytištěného Průvodce do regionální kanceláře každého poslance parlamentu (celkem 200 kusů). V září Průvodce pošleme všem státním úřadům na jejich IT oddělení. Pracujeme na spuštění webu urednik.digital a dáváme do kupy obrysy listopadového eventu **Creative Bureaucracy Festival 2022** pořádaného v Praze  – [zapište si do diáře datum 7.– 9. 11. 2022](https://creativebureaucracy.cz/).

<center>

![](https://data.cesko.digital/newsletter/38/prirucka.jpg)

</center>

## Moudrá Síť

*Podpořme zvyšování digitálních kompetencí seniorů!*

🦉 Senioři vnímají název Moudrá Síť lépe než DigiSen. Je pro ně srozumitelnější, a proto **jsme aplikaci přejmenovali**. 

Během pandemie covid-19 zůstala velká část seniorů osamělá a jediným spojením se pro ně staly moderní technologie. Moudrá Síť pomůže seniorům nejen komunikovat s rodinou a přáteli, ale třeba i zajistit penzi, objednávku léků nebo nákupu domů. 

Díky aplikaci si čeští senioři **najdou svého digitálního asistenta/tku** v blízkosti svého bydliště, který/á jim bude **trpělivě pomáhat se správným a bezpečným používáním jejich zařízení**.

\> **[Máš v okolí nějakého seniora? Pomůžeš nám, pokud s ním vyplníš tento dotazník](https://docs.google.com/forms/d/e/1FAIpQLSc7Ja3Rgy7l0h6t6X7j4WrfUgclAFp2yCMJuqhLS8odV7Dt9g/viewform)**

**Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).**

<center>

![](https://data.cesko.digital/img/dad68fa0.png)

</center>

# Události

* Srpen jsme si v rámci akcí udělali volnější, protože máme zářijový kalendář pořádně nabitý!
* 🔮 Zapojíme se do diskuze o budoucnosti vzdělávání na konferenci na [FutureEdu 2022](https://www.futureedu.cz/) konané 14. 9.  v Opero. Na akci se lze připojit prostřednictvím [online streamu](https://docs.google.com/forms/d/e/1FAIpQLSdiO5Oi1-mVdA343nsWUykfumG838yux4IlVB-7JStQxY2BPQ/viewform). 
* 🎤 O expertním dobrovolnictví a aktivitách Česko.Digital popovídá Martina Habová 17. 9. na letošním brněnském [OpenAltu](https://www.openalt.cz/2022/). 
* 🌍 Nemůžeme chybět ani u letošního [Code for All Summitu](https://codeforall.org/summit-2022/), který proběhne 19.–22. 9. online. 
* 📚💻 A na konci září se s námi můžete setkat na konferenci [All Digital Summit 2022](https://all-digital.org/adsummit/), která se zabývá tématem digitální transformace ve vzdělávání a kultuře.
* 🤝🏻20. října pořádáme pilotní event společně s Nadací Avast a TechSoup pro neziskové organizace, a to paralelně v Praze a Brně. **Hledáme proto mentory**, kteří by přihlášeným zástupcům neziskových organizací nabídli **radu v oblastech základních digitálních nástrojů** a **efektivní spolupráce, možnostech Google Workspace a Microsoft 365 pro neziskový sektor, bezpečného designu služeb** a **základních právních otázek**.

Zajímá tě to? Napiš [Anežce Müller](https://cesko-digital.slack.com/archives/D01M688TRJ6) ([anezka@cesko.digital](mailto:anezka@cesko.digital)).

<center>

![](https://data.cesko.digital/img/dad68fa0.png)

</center>

# edu.digital

💻 Ačkoliv v srpnu vládl prázdninový režim, přesto však proběhl úspěšný webinář na téma **[7 důvodů, proč státní IT nefunguje](https://youtu.be/PhS2qoEOjJk)**. Zvětšili jsme náš tým, což nám umožní lepší a rychlejší zpracování webinářů.

## Osobní produktivita neznamená být ve všem perfektní

🐱‍🏍 Daniel Gamrot je už 9 let lektorem pro lepší time management, sebedisciplínu a osobní produktivitu. O těchto tématech školí, píše články, točí videa a vzdělává. V rámci svého workshopu pro edu.digital nám ukázal, že účinnou strategií je naslouchat sám sobě, pracovat se svou energií a pěstovat osvědčené rutiny.

\> [**Sestříhaný webinář najdeš na YouTube Česko.Digital**!](https://www.youtube.com/playlist?list=PLOX5xelTsEv8UtPxtPiLhRNclVXQge-ai) 

\> **[Více se dozvíš také v blogovém článku o webináři od Rony Jankovičové](https://blog.cesko.digital/2021/11/osobni-produktivita-daniel-gamrot)**

*\> Tento příspěvek napsala dobrovolnice [Veronika](https://www.linkedin.com/in/veronika-uhrov%C3%A1-57619572/) z obsahového týmu Česko.Digital.*

## Chceš umět psát texty, co zahýbou Instagramem? Už to totiž dávno není jen o fotkách!

✍️ Naše copywriterská kuchařka v rámci projektu **[Tvořit může každý](https://cesko-digital.atlassian.net/l/c/wmmVxPLe)** pokračuje dalším dílem. Naučíme tě, jak úspěšně psát na jednotlivé sociální sítě. Naše dobrovolnice [Tereza Kubíčková](https://www.linkedin.com/in/tereza-kubickova-a8534a147/) tentokrát řízla do Instagramu a nechala rozvonět emoce, příběhy, smysly a autentičnost. Na blogovém podnose ti servíruje výživný koncentrát šťavnatých myšlenek, vyzrálých faktů a šéfkuchařských tipů. 👌

\> [**Blogový nášup podáváme tady**!](https://blog.cesko.digital/2022/09/jak-psat-lepsi-posty-na-instagram)

*\> Tento příspěvek také napsala [Terka](https://www.linkedin.com/in/tereza-kubickova-a8534a147/) (z obsahového týmu Česko.Digital).*

<center>

![](https://data.cesko.digital/img/dad68fa0.png)

</center>

# Partnership

## Spolu toho dokážeme víc

🔑 Propojování je klíčový přínos naší komunity a i minulý měsíc jsme byli svědky toho, že když se spojíme, má to smysl. Například letní adaptační program pro děti z Ukrajiny se mohl uskutečnit jak díky **Nadaci PPF, která poskytla více než 340 000 učebnicí**, tak i díky **aplikaci Movapp**, která vznikla v komunitě Česko.Digital. Snadnější začlenění dětí z Ukrajiny do českých škol podporuje i náš další projekt [mistoveskole.cz](https://mistoveskole.cz/cs).

💕 Chod a rozvoj komunity by se neobešel bez našich partnerů. I minulý měsíc jsme spolupracovali například při podpoře technologických projektů na pomoc Ukrajině.

**Děkujeme Nadaci PPF, společnosti Livesport a Nadaci Avast za podporu.**

<center>

![](https://data.cesko.digital/newsletter/38/movapp2.png)

</center>

# Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. **Všechny pozice najdeš přehledně na [Portálu dobrovolníka](http://cesko.digital/portal-dobrovolnika).**

### Děkujeme, že jsi s námi!

**Jak se ti líbí náš newsletter?** Budeme rádi, když nám [necháš zpětnou vazbu](https://airtable.com/shrLH9CrSztEXGnKa), která nám ho pomůže vylepšit. A jestli se na tvorbě tohoto newsletteru chceš také podílet, ozvi se v kanálu [\#ceskodigital-obsah](https://cesko-digital.slack.com/archives/C01FQBDMDGQ) ve Slacku nebo napiš na [terezia@cesko.digital](terezia@cesko.digital). 🤗

<br>

**Digitálu zdar!**

Za obsahový tým Česko.Digital

*Koordinace: Lenka Moravcová, Hana Burešová*

*Texty: Veronika Uhrová, Kateřina Peřinová, Petr Hrudka, Gabriela Konvalinková*

*Korektura: Martin Kasper*

*Edit: Katka Sikorová*

*Grafika & rozesílka: Lukáš Návesník*