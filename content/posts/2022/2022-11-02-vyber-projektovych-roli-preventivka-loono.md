---
title: "Výběr projektových rolí, které stojí za úspěšným vývojem aplikace
  Preventivka: Co obnášely a jak je vidí dobrovolníci?"
author: jan.kalab
tags:
  - loono
cover: http://data.cesko.digital/img/clanek-launch-preventivka/preventivka-cover.png
date: 2022-11-02-04-48
slug: vyber-projektovych-roli-preventivka-loono
description: Nezisková organizace Loono zařadila do osvětného programu o
  důležitosti prevence onkologických a kardiovaskulárních onemocnění aplikaci
  Preventivka. Ta pomáhá Čechům vést delší a kvalitnější život – se superhrdinou
  v hlavní roli učí uživatele chodit na preventivní prohlídky a vyzdvihuje
  důležitost samovyšetření. Aplikaci zvládli vytvořit společnými silami
  dobrovolníci z Česko.Digital. Jaké role stojí za úspěchem aplikace? A jaké
  povinnosti i aktivity obnášelo jejich dobrovolnické zapojení?
lang: cs
---
# Product Owner: Adéla Sedláčková

Adéla v Loono pracuje již 4 roky. Na pozici Product Ownera je od ledna tohoto roku. Počátek spolupráce s dobrovolníky komentuje: „Tým si musel ujasnit očekávání, co a kdo to vlastně Product Owner bude, a co a jaká bude jeho práce.“

## Popis pozice 

Product Owner je mozkem produktu. Bývá **ze zadavatelské organizace** a spojuje lidi ke společnému cíli. Zná produkt a zvyklosti společnosti. Představuje hlas zákazníka – zná jeho potřeby a získává od zákazníků zpětnou vazbu. 

**Role Product Ownera je nositelem vize a cíle produktu**, ví, kam projekt směřovat a jaký by měl být výsledek. Bývá zodpovědný/á za rozhodování ohledně toho, na co se tým zaměří, v jakém rozsahu a v jakém pořadí. 

Komunikuje se zákazníky, zadavatelem i týmem, bere v potaz jejich pohled, pracnost zadaného úkolu, možná rizika i míru nejistoty.

**Dovednosti Product Ownera:**

* Efektivní komunikace 
* Aktivní řízení projektu 
* Prioritizace 
* Profesionalita a efektivita
* Schopnost dávat a přijímat zpětnou vazbu

## Co Adélu projekt naučil

„*Naučila jsem se důvěřovat týmu, který je složený ze zkušených lidí, kteří jsou otevření a schopní vymýšlet nové řešení. Člověk přichází s vizí, kterou tým společně vytvoří. Je úžasné, že dobrovolníci věnují svůj čas naší misi,*“ dodává Adéla.

## Role Product Ownera pod drobnohledem

Zajímá tě práce Product Ownera? 

Přečti si oborové články o tom [jak se jím stát](https://www.scrum.org/resources/blog/how-become-product-owner-5-simple-steps) (i s tipy na četbu) nebo se podívej, [jak k této roli přistupuje Česko.Digital](https://cesko-digital.atlassian.net/l/cp/Nhr7T1nS). Adéla také doporučuje [e-book](https://www.productboard.com/ebook/product-strategy-playbook/), [blog a webináře](https://www.scrum.org/) nebo šikovné [frameworky](https://www.intercom.com/resources/books/intercom-product-management). 

<center>

<iframe width="560" height="315" src="https://www.youtube.com/embed/ZIRPNfVrCeQ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

</center>

# Scrum Master: Adéla Kalusová

Adéla má background projekťáka, ale v rámci vývoje Preventivky se ujala pozice Scrum Mastera. „*Role Scrum Mastera se během projektu vyvíjela. Zpočátku jsem měla pocit, že je třeba využít schopnosti z projektového řízení, ale poté jsem mnohem více využila dovedností z agilních projektů,*“ popisuje roli Adéla.

## Popis pozice

Scrum Master pomáhá týmu odstranit překážky, úzce spolupracuje s Product Ownerem, pomáhá oddělit fakta od domněnek a **moderuje týmové ceremonie** (pravidelná pracovní setkání).

**Plánuje schůzky** a snaží se **navést fungování týmu** správným směrem – věnuje maximální úsilí vytvoření samořiditelných týmů. Adéla Kalusová pozici hodnotí takto: „*Práci Scrum Mastera vnímám jako schopnost být flexibilní vůči týmu. Přicházet s inovativními nápady jak např. zefektivnit komunikaci a vytvořit lidem příjemné pracovní prostředí.*“

![](https://lh4.googleusercontent.com/kTsN2AfZThrLa03l8jHG0fH9n-bzBV6TEKeodeIyl6MCeUzKkdaqZBS2dIs2N1jTeg01AIjWf2Smq0LYcQZVoxce0AuaJ8xm1tUIpyqYn0I4WbLiAkhzdJ4HC9_0mibfZa9s4iFqj1pwotPsTCUgUU5sXadYuQjF0h06g3q7TrT0Rl86X9e6M9FvwE45ag)

Scrum Master zajišťuje, aby komunikace v týmu i mimo něj byla přátelská, s respektem, konstruktivní a každý v ní měl dostatek prostoru. **Pomáhá týmu hledat způsoby jak učinit práci produktivnější**, zábavnější a přínosnější nejen pro zákazníky, ale i pro tým, a dohlíží na kvalitu práce. 

Člověk na této pozici vysvětlí zadavateli agilní, iterativní a inkrementální způsoby práce a jejich výhody. Je **pravou rukou Product Ownera** a pomáhá týmu zhostit se zodpovědnosti.

**Dovednosti Scrum Mastera:**

* Schopnost vést a motivovat lidi 
* Schopnost řešit konflikty
* Empatie a naslouchání
* Komunikační dovednosti
* Pozitivní přístup a flexibilita v myšlení



## Dobrovolnictví vs. život

V rámci dobrovolnictví může člověk nabídnout relativně málo času, proto by **neměl Scrum Master vytvářet tlak**, kdy bude práce hotová. **V obdobných projektech neexistují stand-upy** (denní schůzky), proto musí Scrum Master budovat tým, který postupně naladí na stejnou vizi – často ve spojení s Product Ownerem.

## První kroky Scrum Mastera na nové pozici

„*Na začátku jsme hodně mluvili o procesech a nástrojích, se kterými umíme pracovat. Nakonec jsme se rozhodli používat Jiru. Všichni jsme na ni byli zvyklí. Dále jsme otevřeli debatu, jak chceme, aby fungovala. Z týdenních schůzek jsme se následně přenesli do agilních callů,*“ dodává Adéla.  

## Co Adélu projekt naučil

„*Jak efektivně hospodařit s časem. Pracuji na full-time a vedle toho se snažím dobrovolničit. Spolupráce mi mimo jiné dala fajn kamarády,*“ komentuje svoje zkušenosti Adéla.

## Role Scrum Mastera pod drobnohledem

Zajímá tě práce Scrum Mastera? Přečti si články [jak se jím stát bez zkušeností](https://big-agile.com/blog/2020/getting-started-as-a-scrum-master-without-experience) nebo [se inspiruj popisem role od Česko.Digital](https://cesko-digital.atlassian.net/l/cp/pTh7HRF1). Adéla také doporučuje články a obsah z komunity [Scrum](https://www.scrum.org/).

<center>

<iframe width="560" height="315" src="https://www.youtube.com/embed/ESk80Pq_YPc" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

</center>

# Product Designer: Otakar Hyps

Aplikace Preventivka byla Otův pilotní projekt v Česko.Digital. Počátek spolupráce hodnotí takto: „*Překvapily mě podkladové materiály podložené daty, která často v praxi nenacházím. Projekt byl hodně o čtení, rozhovorech s Product Ownerem a porozumění datům –⁠ jaký problém řešíme.*“

## Popis pozice

Člověk na pozici Product Designera musí **zhodnotit současný stav platformy** a pochopit, o co v projektu jde –⁠ tedy potřeby zákazníků vs. vize Product Ownera. 

Společně s vývojáři **spolupracuje na vývoji technologického řešení** a navrhuje odpovídající směr a obrysy výsledného stavu.

![](https://lh4.googleusercontent.com/Q24L3gxW26u6Q9zKjiRSmHIRBhPHtghOyAJBx4C6q5MNqGxSv8WBjisl-8VXbw3EuXsk6P49ao-eMbFXp_e_2vs1z8pJDz4q5QIqt0u7k78zFYUx2zXgCDaBaTXTkZX6ukW0V9SkxEDCIltlV5BCLaVsb0IJtdGyclZNNOQftujOe-DIOXw6SUXSpTW09w)

**Designer kreslí průchodové cesty uživatelů**, tedy jak bude aplikace zapadat do života člověka, který ji bude používat. Dále kreslí skeče, vymýšlí příběh aplikace a **navrhuje finální design, např. ve Figmě**.

![](https://lh3.googleusercontent.com/AqGgSW_sSvQel8nGsi0ADMNcQAz37yTWqAP1Mr0BkoK3TWdUWyXU4zMcp-zWJ9Q-JII7vtfip430-RVaABrHwbzM7v-Pqni-I4aplV8brLImgqYmhSgUp18wHHFyZKbOa2_QlFSu7-EBQp15DEavPJjxEihdyWRQjh-_T16FkmTRjupOp8b1zZNPmqDkuQ)

**Dovednosti Product Designera:**

* Empatie a naslouchání 
* Strategické myšlení
* Moderování diskuzí ohledně zákazníkových potřeb
* Schopnost vyvíjet  v souladu s cílem Product Ownera 
* Expertní dovednosti v oblasti designu
* Týmová spolupráce

## V projektu se hodila každá designérská ruka

Tým se hodně měnil, zpočátku na projektu pracoval Ota a Jirka Diblík, který pomohl s vykopnutím aplikace, a Product Owner. Postupem času **začínalo přibývat práce**, na kterou už jediný dobrovolník nestačil.

Tým hledal další dobrovolníky, kteří se postupně připojili – **část se stala mentory pro juniory**, kteří neměli zkušenosti, zbytek navrhoval design ve Figmě a Otakar vše zastřešoval.

## Co Otakara práce na projektu naučila

„*Naučil jsem se přizpůsobit práci tomu, co je aktuálně nejvíc potřeba – prioritizaci. Největší přínos byl naučit se pracovat s týmem designéru jako leader, což pro mě byla velká novinka a super zkušenost. Pochopil jsem, že tým dokáže fungovat efektivně i na dálku a projekt se nakonec stal mým dítětem, které jsem ve chvíli, kdy byl hotový, nechtěl opustit,*“ říká Otakar.

## Role Product Designera pod drobnohledem

Chceš se dozvědět jak na roli Product Designera? Přečti si články o tom, [co tato role obnáší](https://www.coursera.org/articles/what-is-a-product-designer) a [jak k ní přistupovat](https://www.freecodecamp.org/news/product-designer-roadmap) nebo [se podívej na charakteristiku této role v Česko.Digital](https://cesko-digital.atlassian.net/l/cp/1mCbKoK3). Otakar na závěr doporučuje krátký [whitepaper](https://readings.design/PDF/Tim%20Brown,%20Design%20Thinking.pdf), který popisuje roli Designera.

<center>

<iframe width="560" height="315" src="https://www.youtube.com/embed/KLnHXhnAmvg" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

</center>

# Tech Lead: Martin Ladecký

Martin byl na palubě projektu od samotného začátku. K práci říká: „*Náš cíl nebyl jenom dokončit aplikaci, šlo nám o dlouhodobou udržitelnost, bez údržby. Loono nemusí platit za servery a nikdo se nemusí starat o aktualizace operačního systému apod. Nasměrovali jsme tedy projekt do cloudu.*“

## Popis pozice 

Tech Lead má na starosti **technické vedení projektu**: analyzuje technické řešení, vybere technologie a zvolí strategii vývoje, kterou rozdělí do jednotlivých etap a ty do konkrétních problémů (issues). 

Člověk na této pozici **popíše množství a povahu expertních dobrovolníků**, které jsou pro vývoj nezbytné, a s koordinátory projektu sestaví developerský tým, který průběžně doplňuje. 

Tech Lead odpovídá za efektivní postup práce developerů a pravidelné code reviews a pull-requests (pravidelná komunikace s vývojáři) – za úkol má i **ořezávat nápady designérů, aby byla aplikace realizovatelná** v rámci vývoje.

[![](https://lh5.googleusercontent.com/42BA3tC2dHuUVZq1kmBaTogF-gRfml3M9-dapH7O7TbdWtC3UVO2H_vkNt1VUhyp4Oly1LWxnVprv_BvoA97t1fKeUjl60WSXYVlpiahOHQT--FOtAX2jwquv_kZS8SaK8e3klFHRFzhk8CAsu560fEccliN5isKmn8eT9u_QVfPuzr3sEKZs2vxB_dfDg)](https://cs.wizcase.com/wp-content/uploads/2022/03/GitHub-Logo.png)

[Zdroj obrázku](https://cs.wizcase.com/wp-content/uploads/2022/03/GitHub-Logo.png)

**Dovednosti Tech Leadera:**

* Projektový management
* Znalosti jazyka vývojářů
* Odpovědnost za deadline
* Schopnost vést a motivovat lidi na dálku (v proměnlivém prostředí)
* Znalost GitHubu

## Výběr platformy pro Preventivku

„*Dlouho jsme přemýšleli o technologii pro vývoj aplikace. Nakonec jsme se rozhodli pro Flutter, open source, který nám umožnil současně vyvinout aplikaci pro iOS i Android – stačil nám menší počet lidí. Problémem bylo minimum zkušeností s jazykem, který byl a stále je poměrně nový*,“ přidává Martin. Jelikož aplikace uchovává nemalou řádku dat a importy ze státního sektoru, byla třeba i práce backend vývojářů.

## Co Martina práce na projektu naučila

„*Full-time člověk jako já dostává dobrý pocit naplnění a smyslu své práce. Naučil jsem se práci na full remote, nové technologie a postupy. Studenti dostali příležitost získat nové zkušenosti a lidé v týmu všeobecně nabrali zajímavé zkušenosti,*“ dodává Martin.

## Role Tech Leada pod drobnohledem

Co dělá přesněji Tech Lead? Přečti si [tyto tipy jak se jím stát](https://www.freecodecamp.org/news/if-you-want-to-become-a-tech-leader-follow-this-advice-831c8fdecff8/), [co vše to obnáší](<https://www.harrisonclarke.com/devops-sre-candidate-blog/what-it-takes-to-become-a-technical-leader)>) nebo [zjisti, jak k roli přistupuje Česko.Digital](https://cesko-digital.atlassian.net/l/cp/GCPvgb1J). Martin taky doporučuje [článek](https://dev.to/thawkin3/lessons-from-a-tech-lead-roles-responsibilities-and-words-of-advice-ldj#:~:text=Responsibilities%20of%20a%20Tech%20Lead&text=They%20play%20the%20role%20of,design%20meetings%20and%20tech%20breakdowns) o této pozici.

<center>

<iframe width="560" height="315" src="https://www.youtube.com/embed/xqlTR1leBps" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

</center>

# IT analytik: Jana Hejnová

Jana se do projektu připojila relativně pozdě, a to až ve chvíli, kdy začínal vývoj – což byl hendikep, který musela dohnat. Pracovní náplň se v průběhu práce na projektu formovala podle aktuálních potřeb týmu.

## Popis pozice

IT analytik zprostředkovává komunikaci mezi vývojem, Product Ownerem a Designerem. Člověk na obdobné pozici **dodává informace vývojářům** – připravuje zadání, které vychází z designu.. **V Jiře rozštěpí úkony na [stories](https://actonic.de/en/knowledge-base/what-is-a-jira-story/)**, aby mohli vývojáři začít pracovat, a postupně ladí detaily.

**Dovednosti IT analytika:**

* Kritické myšlení
* Dobré komunikační dovednosti
* Vizuální představivost v rámci dat a jejich reprezentace
* Dobré řešitelské schopnosti
* Přesah do vývoje i designu

## Co Janu práce na projektu naučila

„*Práce na projektu pro mě byla osvědčující. Měla jsem možnost pracovat s fajn lidmi, seznámit se s novými technologiemi a poznat doménu, ve které jsem se předtím nepohybovala. Během projektu jsme řešili zajímavé výzvy a udělali spoustu chyb – ale i to nás posunulo a obohatilo, proto času stráveného na projektu rozhodně nelituji,*“ doplňuje Jana.

## Role IT analytika pod drobnohledem

Co vše představuje role IT analytika? Přečti si [článek o této pozici](https://careerkarma.com/blog/how-to-become-an-it-analyst/).

<center>

<iframe width="560" height="315" src="https://www.youtube.com/embed/N3JzueeP4YI" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

</center>

## Přidej se k nám!

Zaujal tě příběh dobrovolníků nebo chceš nahlédnout do procesů agilní metodiky? Přidej ruku k dílu a dostaň se do skvělé komunity přes přihlašovací formulář [www.join.cesko.digital](http://www.join.cesko.digital/)!

*Korektorka: Kateřina Sikorová*