---
title: "číst.digital/34: Kdy naposledy jsi byl/a na preventivní prohlídce? | 4
  dobrovolnice, které č.d posunulo v kariéře"
author: content.team
tags:
  - newsletter
  - cesko-digital-obsah
cover: http://data.cesko.digital/newsletter/34/cover34.png
date: 2022-05-17-09-23
slug: cist-digital-34
description: Ahoj Česko.Digital! 👋 Zjara se nám dostává velké pochvaly za
  aplikaci Movapp.cz, která obsahuje už na 1 000 českých a ukrajinských frází
  pro běžné situace a najdeš ji také už i na App Store. A protože naše aktivity
  v souvislosti se situací na Ukrajině stále rostou, jsme vděční za další
  finanční podporu, kterou nám věnuje Nadace PPF. Díky ní a dalším expertním
  posilám z řad Avastian se můžeme s ještě větší vervou vrhnout na naše projekty
  a rozjet další. A co ještě se událo?
lang: cs
---
# Horké novinky měsíce

## Kdy naposledy jsi byl/a na preventivní prohlídce?

🥳 Dobrovolníci Česko.Digital a [Loono](http://loono.cz/) mají za sebou 12 měsíců práce a skvělý výsledek – **aplikace Preventivka je venku!** 📱 Najdeš v ní ověřené informace o tom, jak se starat o své zdraví. Pohlídá za tebe, kdy na jaké prohlídky zajít a pomůže ti dokonce najít i doktora v okolí. Děkujeme všem zúčastněným expertním dobrovolníkům, týmu a lékařům z Loono a také [Nadaci PPF](http://nadaceppf.cz/) za skvělou práci a podporu!

👉 [Stáhni si aplikaci na Google Play](https://play.google.com/store/apps/details?id=cz.loono.app)

👉 [Stáhni si aplikaci v App Store](https://apps.apple.com/cz/app/preventivka/id1573646003?l=cs)

![](https://data.cesko.digital/newsletter/34/preventivka-nl.png)

## 4x Jak mi č.d pomohlo v pracovním životě

🧑‍🤝‍🧑 Na blogu máme nový článek, kde se Lucia Poláková, Kačka Beranová, Klára Podpierová a Šárka Rauchová rozpovídaly o tom, jak jim dobrovolnictví pomohlo v práci a v přístupu k ní. Jestli ti mluví z duše, sdílej ho mezi své okolí a řekni jim, jaké to v č.d je. Třeba někdo z nich na podobnou inspiraci zrovna čeká. **Nebo na ni čekáš právě ty?**

**\> [Čtyři dobrovolnice, které Česko.Digital posunulo v kariéře](https://blog.cesko.digital/2022/05/4-dobrovolnice-ktere-cesko-digital-posunulo-v-kariere)**

![](https://data.cesko.digital/newsletter/34/4-dobrovolnice-NL.png)

## Movapp.cz jede!

📱S **1 000 použitelnými frázemi** v češtině a ukrajinštině se už teď Movapp.cz řadí mezi běžná menší jazyková díla. Po dvou měsících fungování chodí na [Movapp.cz](http://movapp.cz/) samá chvála a zmiňují se o ní česká i cizojazyčná média ([BusinessINFO.cz](https://www.businessinfo.cz/clanky/cesko-digital-spousti-dalsi-projekt-na-podporu-ukrajiny-movapp-cz/), [Radio Prague International](https://cesky.radio.cz/ukrajinsky-se-jazyk-rekne-mova-8747428), [Aktuálně.cz](https://zpravy.aktualne.cz/domaci/ukrajinsti-uprchlici-vyuka-cestiny/r~3ed8b718a90911ec8d900cc47ab5f122/)). 🎉 Tým také aktuálně vypouští do světa mobilní [aplikaci pro iOS](https://apps.apple.com/app/apple-store/id1617768476?pt=124252508&ct=newsletter-ceskodigital&mt=8), verze pro Android bude brzy následovat. Pracujeme i na obsahu: Po dubnové Velikonoční nadílce 🐰, plné frází i dětských omalovánek, připravujeme tematické fráze pro Den dětí a blížící se prázdniny. 🏖 

**\>** **Chceš se stát součástí hvězdného týmu? Hledáme nové vývojáře v Reactu a nové tváře do marketingu. Pokud máš chuť a čas, ozvi se Táně Chytilové na [pryvit@movapp.cz](mailto:pryvit@movapp.cz).**

![](https://data.cesko.digital/newsletter/34/movapp-nl.jpg)

## Nová série plná copywriterského know-how: 7 tipů, díky kterým napíšeš úspěšný post na Facebook

🚀 Chceš psát na Facebook lepší texty? Chceš své příspěvky vyladit tak, aby byly úspěšnější? Jelikož nám v obsahovém týmu záleží na tom, abychom na sítích komunikovali co nejlépe, tak pro tebe připravuje Tereza Kubíčková v rámci projektu **[Tvořit může každý](https://cesko-digital.atlassian.net/l/c/wmmVxPLe)** seriál s copywriterskými tipy pro jednotlivé kanály. V prvním článku ze série přehledně a srozumitelně shrnuje, jakým stylem psát na Facebooku, jak text strukturovat a na co si dát pozor. **Přečíst si ho můžeš na našem blogu** – know-how jednotlivců je totiž pákou komunity!

**\> [Jak psát příspěvky na Facebook aneb Staňte se virtuálním kavárníkem snadno a rychle](https://blog.cesko.digital/2022/05/jak-psat-prispevky-na-facebook)**

![](https://data.cesko.digital/newsletter/34/7-tipu-nl.png)

## Další podpora od Nadace PPF

🤝 V souvislosti s aktuálním krizovým obdobím a výrazným nárůstem našich aktivit jsme nesmírně rádi, že se náš hlavní partner, kterým je [Nadace PPF](https://nadaceppf.cz/), rozhodl **navýšit finanční podporu pro Česko.Digital**. Díky tomu získáváme větší prostor pro růst a péči o naši komunitu, rozvoj a podporu sítě neziskových organizací a aktivit zaměřených na pomoc obyvatel zasažených konfliktem na Ukrajině.

## Nový nadační program

🤗 Díky [Avast Foundation](https://foundation.avast.com/) jsme se zapojili do nového nadačního programu pro podporu expertního dobrovolnictví, kde je pomoc násobena a podpořena kampaní **\#GiveBack**. Děkujeme také za další báječné expertní posily z řad Avastians pro naše projekty.

<center>

![](https://data.cesko.digital/img/dad68fa0.png)

</center>

<br>

# To nejlepší z našich projektů

## Učíme online

#### *Chceme být dlouhodobou hybnou silou při proměně českého školství*

👏 V dubnu jsme učinili velký krok a stvrdili spolupráci s [Národním pedagogickým institutem České republiky](https://www.npi.cz/). Učíme online plně přešlo pod NPI a naše webináře již děláme společně. Spolu s projektem přešli pod NPI i dobrovolníci, jelikož pro mnohé se projekt stal srdcovou záležitostí, na které se chtějí podílet. [Stránky](http://ucimeonline.cz/) i profily na sociálních sítích zůstávají stejné. Nepřestávej nás sledovat kvůli dalším novinkám!

**\> [Podívej se na to, jaký dopad projekt měl!](http://data.cesko.digital/newsletter/34/OnePager-UcimeOnline-2022.pdf)**

## Safezóna

#### *Tvoříme jednotné místo pro prevenci a včasnou pomoc při duševní nepohodě či složité životní situaci*

🚸 Bezpečné místo v online prostoru je tu. Na začátku dubna jsme [Safezónu](https://www.safezona.cz/) pustili do světa. Na jednom místě tak najdou děti a dospívající informace o duševním zdraví a o prevenci psychických potíží. Spolu s [Ámos Vision](https://amosvision.cz/cz) a [Czech Video Center](https://www.linkedin.com/company/czech-video-center/) pracujeme na videích pro jednotlivá témata, která uvidí děti ve **263 školách**. Na palubu přistoupila online marketingová [agentura H1](https://www.linkedin.com/company/h1cz/), se kterou aktuálně řešíme spolupráci s influencery. Všem partnerům moc děkujeme!

**\> Zajímá tě, co se u nás děje nebo se k nám chceš přidat? [Ozvi se nám na Slack](https://cesko.digital/join) nebo na e-mail: [vladimira.osadnikova@cesko.digital](mailto:vladimira.osadnikova@cesko.digital)!**

## Stojíme za Ukrajinou

#### *Lidé z platformy Stojíme za Ukrajinou se spojili s Česko.Digital a za víkend vytvořili rozcestník pro pomoc Ukrajině*

💙💛 Vylepšujeme a nasloucháme uživatelům. Nově jsme zprovoznili doménu [pryvit.cz](https://www.pryvit.cz/), která je pro Ukrajince srozumitelnější než české stránky „Stojíme za Ukrajinou“. Celý web pravidelně aktualizujeme a chystáme uživatelský výzkum. Motivací je pro nás návštěvnost, která z březnových 300 tisíc stoupla na **456 tisíc návštěvníků**. 👀 Moc díky za velkou pomoc dobrovolníků a velké poděkování patří také [Solidpixels](https://www.solidpixels.com/cs), [Asociaci komunikačních agentur](https://aka.cz/), [Czech Video Center](https://www.linkedin.com/company/czech-video-center/) a mnoha dalším! Podívej se také na [otevřené pozice](https://cesko.digital/opportunities), rádi tě přivítáme mezi sebou.

**\> Víš o místě, na kterém by informace o Rozcestníku v ukrajinštině neměly chybět? [Dali jsme dohromady Media kit, který můžeš sdílet.](https://drive.google.com/drive/u/0/folders/1TeQiRr25AH5gRDshOzWsn5VhUhd7q1k0)**

## Umapa

#### *Mapa pro ukrajinskou komunitu s důležitými informacemi a místy v novém domově*

🗺️ Aktualizujeme a vylepšujeme. Je to měsíc a kousek, co vypustil tým č.d ve spolupráci s [Mapotic](https://www.mapotic.com/) do světa [Umapu](https://www.stojimezaukrajinou.cz/umapa) –⁠ komunitní a integrační mapu pro lidi přicházející z Ukrajiny. V mapě už je **víc než 3 000 užitečných institucí**, míst a služeb. Vylepšujeme i naši mobilní appku, kterou si nainstalovalo už **přes 4 900 uživatelů**. Spojujeme také síly s médii –⁠ zmínku o Umapě můžeš najít na stránkách [Blesku](https://proukrainu.blesk.cz/) nebo [v českém mezinárodním rozhlasu](https://cesky.radio.cz/shcho-robiti-koli-priyihali-z-domashnimi-tvarinami-karta-umapa-vse-dlya-8749047), brzy o ní najdeš článek také na Seznamu.

**\> [Podívej se na konci této stránky na otevřené pozice a přidej se k nám!](https://cesko.digital/projects/umapa)**

**💻 Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).**

<center>

![](https://data.cesko.digital/img/dad68fa0.png)

</center>

<br>

# Co se klube v našem inkubátoru

## Volební kalkulačka

🧑‍🔬 V dubnu jsme uspořádali UX research – ptali jsme se současných uživatelů, jak kalkulačku používají. Výsledky nám pomůžou vylepšit wireframe a design nového flow. Podzimní komunální volby se budou konat 23. –⁠ 24. 9. 2022, čímž je stanovený milník pro náš vývoj.

<center>

![](https://data.cesko.digital/img/dad68fa0.png)

</center>

<br>

# Jak si v komunitě žijeme

## Potkejme se již brzy na unikátním festivalu WebExpo

🎉 WebExpo proběhne v červnu. Registrace byla právě zahájena a naše [CEO Eva Pavlíková](https://www.webexpo.net/prague2022/talk/eva-pavlikova) zde bude jedním ze speakerů. Spolu s platinovým partnerem [Livesport](https://www.livesport.eu/) a komunitou [Frontendisti.cz](https://frontendisti.cz/) zažijeme to nejlepší ze světa vývoje, service designu, UX, dat a mnoha jiných témat a navíc i s 50 volnými vstupy pro příchozí z Ukrajiny!

**\> [Kup si vstupenku na stránce festivalu](https://www.webexpo.net/prague2022)**

<center>

![](https://data.cesko.digital/img/dad68fa0.png)

</center>

<br>

# Vzděláváme Česko.Digital

## edu.digital, dříve č.edu

💻 V dubnu jsme přijali nový název **edu.digital** a uspořádali dva webináře. Ve webináři o GitHub nám Petr Švarný vysvětlil základní funkce a možnosti, jaké GitHub nabízí manažerovi i vývojáři. Od Lucie Klabanové nově víme, proč je plánování klíčem ke spokojenosti. Lucie nás naučila, jak a kdy dělat plány a ukázala nám vhodné aplikace. 

**\> [Z webinářů získáš nejvíce připojením se naživo, přihlas se na Portálu dobrovolníka.](http://cesko.digital/portal-dobrovolnika)** 

**\> [Sleduj také #eventy-pozvánky na Slacku](https://cesko-digital.slack.com/archives/CMCCD7415) nebo sociální sítě Česko.Digital.**

**\> [Pokud nějaký webinář nestíháš, nezoufej –⁠ postupně je zveřejníme na našem YouTube.](https://www.youtube.com/c/%C4%8CeskoDigital/playlists?view=50&sort=dd&shelf_id=2)**

<center>

![](https://data.cesko.digital/img/dad68fa0.png)

</center>

<br>

# Koho aktuálně hledáme

🤓 Připoj se k největší dobrovolnické civic-tech organizaci v Evropě a digitalizuj s námi Česko.

**\> Všechny pozice najdeš přehledně na [Portálu dobrovolníka](http://cesko.digital/portal-dobrovolnika).**

<center>

![](https://data.cesko.digital/img/dad68fa0.png)

</center>

<br>

## Děkujeme, že jsi s námi!

🤗 Jak se ti líbí náš newsletter? Budeme rádi, když nám [necháš zpětnou vazbu](https://airtable.com/shrLH9CrSztEXGnKa), která nám ho pomůže vylepšit. A jestli se na tvorbě tohoto newsletteru chceš také podílet, ozvi se v kanálu [\#ceskodigital-obsah](https://cesko-digital.slack.com/archives/C01FQBDMDGQ) ve Slacku nebo napiš na [terezia@cesko.digital.](mailto:terezia@cesko.digital)

<br>

Digitálu zdar!

**Za obsahový tým Česko.Digital**

*Koordinace: Lenka Moravcová, Hanka Burešová*

*Texty: Bára Čelechovská, Katka Peřinová, Gabriela Konvalinková*

*Korektura: Marie Oulehlová*

*Grafika & rozesílka: Lukáš Návesník*