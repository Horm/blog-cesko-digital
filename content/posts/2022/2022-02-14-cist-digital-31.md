---
title: "číst.digital/31: Představujeme 2 nové projekty v inkubaci | Měříme
  spokojenost v komunitě"
author: hana.buresova
tags:
  - newsletter
cover: https://data.cesko.digital/newsletter/31/cover31.png
date: 2022-02-16-04-47
slug: cist-digital-31
description: Ahoj Česko.Digital! 👋 Venku přituhuje, to ovšem neplatí o našich
  projektech! Těm se daří a úspěšně se posouvají kupředu. Máme 2 nové projekty v
  inkubátoru! U dalších jsme přibrali nové posily, protože s růstem projektu
  roste i náročnost. Některé projekty stále nové DOBROduše hledají. Proto se
  určitě podívejte, jestli nehledáme právě vás.
lang: cs
---
## Sledujete nás už na sociálních sítích?

**🤗 Přidejte se k naší komunitě na [Facebooku](https://www.facebook.com/cesko.digital), čtěte rychlé zprávy a novinky na [Twitteru](https://twitter.com/CeskoDigital), nebo zkoumejte naši organizaci do detailu na [LinkedInu](https://www.linkedin.com/company/14803595). A najdete nás taky na [YouTube](https://www.youtube.com/c/%C4%8CeskoDigital), kde můžete sledovat různé informacemi nabité webináře!**

## Představujeme 2 nové projekty v inkubaci

### Darování hotových pokrmů 

Pro seniory, rodiče samoživitele a další lidi v nouzi není teplé a výživově hodnotné jídlo samozřejmostí. Přitom v každé komerční jídelně **zbyde denně až 25 kg nevydaných pokrmů, které se vyhodí!**

**Jdeme to změnit.** Vařené jídlo se může dostat k těm, kteří ho skutečně potřebují. Proto testujeme různé scénáře převozů a snažíme se rozlousknout všechna hygienická nařízení a zákony. Chceme zjednodušit a jasně popsat, jak v Česku darovat hotové jídlo charitě. 

\
V zahraničí už je to běžné a skvěle to funguje. A my nechceme být pozadu! Společně s Česko.Digital nyní v inkubátoru **pracujeme na technologickém řešení, které by usnadnilo komunikaci mezi charitami a jídelnami**. Jak charity, tak gastro provozy jsou totiž velmi vytíženy a jakékoliv zefektivnění práce je pro ně velká pomoc. Tak hurá do práce!

<center>

![](https://data.cesko.digital/newsletter/31/darovani-hotovych-pokrmu.jpg)

</center>

### Volební kalkulačka 2022

S organizací [KohoVolit.eu](http://kohovolit.eu/) a pod taktovkou Michala Škopa **spouštíme inkubační přípravnou fázi pro akceleraci nové, vylepšené verze [volební kalkulačky](http://www.volebnikalkulacka.cz/)**. Ta má již nyní podstatný podíl na tom, že si voliči mohou informovaně zvolit tu stranu či kandidáta, která/ý co nejlépe reprezentuje jejich zájmy. Jednoduchá aplikace umožní před volbami v 10 minutách načerpat důvěryhodné informace a podklady pro vaše volební rozhodnutí.  

V rámci projektu bude **potřeba posunout aplikaci jak technologicky, tak i funkčně**, aby byla připravená na podzimní volby v ČR a na Slovensku.

Inkubační fází provede tento projekt Martin Wenisch a budou potřeba i další odborníci od nápadů přes **design/UX, tech leads** až po **pomoc s koordinací projektu a marketingové mágy**. Zatím pilně pracujeme na vypsání rolí na Portál dobrovolníka, ale pokud již teď máte čas a chuť pomoci, přidejte se do č.d Slack kanálu [\#inkubace-volebni_kalkulacka2022](https://cesko-digital.slack.com/archives/C02U3RZLT5J).

<br>

<center>

![](http://data.cesko.digital/img/dad68fa0.png)

</center>

<br>

## Jak jsme spokojeni v komunitě

Právě probíhá měření naší komunitní spokojenosti! ❤️

**Budeme rádi, když nám věnujete pár minut a dáte nám svou zpětnou vazbu.** 🌱 Sdílet můžete zcela anonymně, ale napíšete-li nám do dotazníku své jméno, můžeme vaše připomínky probrat společně. Buďte upřímní, prosím. Je to ten nejlepší způsob, jak nám pomoci prostředí v Česko.Digital neustále vylepšovat. 🤝 

**Dotazník najdete [tady](https://airtable.com/shrvEAGlYWulURPSY)**, pro vaše odpovědi bude otevřený do 20. 2. 2022.

Chcete se podílet na vyhodnocení spokojenosti naší komunity? **Hledáme výzkumníky, kteří mají zkušenosti s kvalitativním výzkumem a pomohou nám ze získaných dat vypracovat report.** Ozvěte se na Slacku v kanálu [\#ceskodigital-care](https://cesko-digital.slack.com/archives/C0198U4M0HY) nebo na e-mail <a href="mailto:katerina@cesko.digital">katerina@cesko.digital</a>.

## Jak na marketingovou strategii ke spuštění projektu?

**Střecha duševního zdraví na podzim vypustila do světa nový projekt [Safezóna](http://safezona.cz/)** – online prostor pro žáky 2. stupně, který je místem pro duševní pohodu dětí v těžkých životních situacích. A jako u každého takového procesu byla i tady důležitá příprava marketingové strategie ke spuštění.

**Ostřílení markeťáci už jistě tuší, ale i všichni ostatní se nyní mohou dozvědět něco ze zákulisí** – a to díky novému obsahovému projektu [Tvořit může každý](https://cesko-digital.atlassian.net/wiki/spaces/RED/pages/816677293/WIP+Projekt+Tvo+it+m+e+ka+d), kde budou naši dobrovolníci představovat svou práci, zkušenosti a zájmy nejen komunitě, ale i světu. 🚀

Ke klávesnici si tentokrát sedla marketingová koordinátorka [Markéta Horáková](https://www.linkedin.com/in/mark%C3%A9ta-hor%C3%A1kov%C3%A1-426a6247/) a sepsala **návod, [jak nastavit a realizovat marketingovou strategii ke spuštění projektu v 7 krocích](https://blog.cesko.digital/2022/02/jak-nastavit-a-realizovat-marketingovou-strategii-mpv)**. Pokud vás článek zaujme, neváhejte ho dále sdílet či využít ve svých projektech!

<br>

<center>

![](https://data.cesko.digital/img/dad68fa0.png)

</center>

<br>

## Novinky z našich projektů

### Jehlomat

Náš tým se rozrůstá o FE vývojáře a **webová aplikace Jehlomat.cz je každým týdnem blíž své finální podobě**. Čeká nás ještě výzva v podobě převodu dat, ale všechno jde dobrým směrem a máme z toho radost! Pracujeme také na PR aktivitách ke spuštění projektu a do produkce jsme odevzdali video tutorial, který veřejnost navede k bezpečnému sběru odhozených injekčních stříkaček.

### Safezóna

Co je nového v Safezóně? Doplnili jsme náš tým o grafiky a ilustrátory a **pilně pracujeme na zpracování dalších témat včetně unikátní grafiky**. Dvě z nich jsou venku, a to „[Šikana](https://www.safezona.cz/sikana)“ a „[Je mi často smutno](https://www.safezona.cz/je-mi-casto-smutno)“ Dokončili jsme některé z pracovních listů, můžete si je stáhnout na webu Safezóna, např. u tématu „[Jsem pořád online](https://www.safezona.cz/digitalni-zavislosti)“. 

Pokud chcete být se [Safezónou](https://www.safezona.cz/) neustále v obraze, připojte se k nám na Slack ([\#run-strecha_dusevniho_zdravi](https://cesko-digital.slack.com/archives/C01168N8XP1)). Můžete se také aktivně do dění Safezóny zapojit, třeba nám pomůžete najít **organizaci, která si projekt v budoucnu převezme** a bude o něj nadále pečovat. Pokud byste o nějaké věděli, napište na e-mail naší Product Ownerce Vlaďce – [vladimira.osadnikova@cesko.digital](http://vladimira.osadnikova@cesko.digital/).

**Na čem pracujeme v dalších projektech a co se nám na nich za poslední měsíc povedlo? To se dozvíte na naší [wiki](https://cesko-digital.atlassian.net/l/c/1RriTPgP).**

<br>

## Jak si v komunitě žijeme

### Proběhl pilotní Mastermind

Ve středu 2. 2. jsme poprvé vyzkoušeli nový formát **hromadného mentoringu** v podobě nástroje **mastermind**. 🧠 Celým workshopem provázel Jindřich Fialka z Q Designers a do horkého křesla se posadily členky coreteamu Tereza Gagnon a Martina Cílková. Ty odprezentovaly **platformu [TechForum](https://cesko-digital.atlassian.net/l/c/xftYhzRW)**, která zpracovává do reality novou vizi komunity, a poslechly si reakce a potřeby členů č.d. Mluvilo se hlavně o **zjednodušení komunikace** a také **zúžení témat**, kterým se č.d věnuje.

### Jaký je příběh aplikace od Loono?

Propásli jste naši online diskusi **Od neziskové myšlenky k úspěchu**? Mrkněte na [záznam](https://www.youtube.com/watch?v=rW3DEOB9-hU). S týmem **Loono** jsme sdíleli, co se nám podařilo, co jsme se naučili i s čím jsme bojovali. Bylo to chvílemi velmi dojemné. 😢 Ještě jednou velké díky báječnému týmu Loono a Česko.Digital, **Katce Vackové** a také **Janě Tomas Sedláčkové** z Nadace PPF, hlavního partnera projektu. Mezi námi, spuštění aplikace na jaře 2022 bude velká událost a počin, který jistě změní naše životy k lepšímu!

<center>

![](https://data.cesko.digital/newsletter/31/YT-od_myslenky_k_uspechu2.png)

</center>

### Vybíráme technologie do veřejného projektu

O veřejných IT projektech, **open source** a **vendor lock-in** jsme mluvili na [lednové debatě](https://www.youtube.com/watch?v=mjMfP-EZfFk&t=4437), kterou jsme zorganizovali společně s Principal Engineering a Projektovým klubem. Téma dlouhodobě řešíme v rámci projektu [Veřejné zakázky spolu](https://cesko.digital/projects/verejne-zakazky-spolu).

## Koho aktuálně hledáme

Připojte se k největší dobrovolnické civic-tech organizaci v Evropě a digitalizujte s námi Česko. **Všechny pozice najdete přehledně na [Portálu dobrovolníka](http://cesko.digital/portal-dobrovolnika)**:

VÝPIS ROLÍ

<br>

## Děkujeme, že jste s námi!

**Jak se vám líbí náš newsletter?** Budeme rádi, když se s námi [podělíte o zpětnou vazbu,](https://airtable.com/shrLH9CrSztEXGnKa) která nám pomůže ho vylepšit. A jestli se na tvorbě newsletteru chcete podílet také, ozvěte se na Slacku v kanálu [\#ceskodigital-obsah ](https://cesko-digital.slack.com/archives/C01FQBDMDGQ)nebo napište na <a href="mailto:terezia@cesko.digital">terezia@cesko.digital</a>. 🤗

Digitálu zdar!

**Za obsahový tým Česko.Digital**

*Koordinace: Tereza Lattová, Hana Burešová*

*Texty: Petr Hrudka, Lukáš Vaňous, Kateřina Beranová*

*Korektura: Zuzana Konečná*

*Grafika & rozesílka: Lukáš Návesník*