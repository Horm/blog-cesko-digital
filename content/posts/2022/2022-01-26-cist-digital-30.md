---
title: "číst.digital/30: Kdo je náš další hlavní finanční partner? | S pomocí
  nové platformy uskutečníme naši vizi"
author: tereza.lattova
tags:
  - newsletter
cover: https://data.cesko.digital/newsletter/30/cover30.png
date: 2022-01-26-12-13
slug: cist-digital-30
description: Ahoj Česko.Digital! 👋 Do nového roku přejeme hodně zdraví,
  spokojenosti a dobré nálady! Tu by vám mohl zajistit i dnešní newsletter,
  který je plný úžasných projektů a novinek. Tak jen malá ochutnávka... Už
  koncem ledna se k našim partnerům připojí Avast Foundation! A protože by byla
  škoda, aby vize Česko.Digital zůstala pouze na papíře, vdechneme jí život
  pomocí platformy TechForum. Příjemné čtení!
lang: cs
---
## TechForum nám pomůže uskutečnit naši vizi

Od léta pracujeme na zpracování [nové vize](https://blog.cesko.digital/2021/12/cesko-digital-meni-smer-a-vizi) Česko.Digital do konkrétních kroků. Jedním z nástrojů, pomocí kterého chceme této vize dosáhnout, je otevřená platforma **TechForum**. 

Na akcích TechFora se budou setkávat **expertní dobrovolníci, neziskové organizace, zástupci veřejné správy, ale i komerční firmy**. Mohou zde **sdílet své know-how, přicházet s inovacemi** a společně pak skrze zapojení technologií **pracovat na aktivitách s vysokým dopadem** – a to ve 4 nejpalčivějších tématech: vzdělávání, zdraví, veřejná správa a využití dat.

Máme připravený základ a v příštích týdnech se ve Slacku dozvíte více. Do té doby budeme rádi za komentáře a tipy [na této stránce](https://cesko-digital.atlassian.net/wiki/spaces/CD/pages/828047835/TechForum+-+platformy+pro+strategick+t+mata+.d) nebo se [zaregistrujte na mastermind, který proběhne](https://cesko.digital/events/mentoring-1-to-many) 2. února. Pojďte ovlivnit, kterým směrem se do budoucna vydáme. 

<br>

## Avast podpoří v dobrovolničení nejen nás, ale i své zaměstnance

S radostí a napětím oznamujeme, že od konce ledna se k našim hlavním finančním partnerům přidává [Avast Foundation](https://foundation.avast.com/)! S tímto technologickým leaderem nás čeká spousta zajímavých věcí:

* **Zlepšíme Portál dobrovolníka** tak, aby se v nabídkách na dobrovolnickou práci dalo lépe zorientovat (což jsme vám už slíbili).
* **Odpilotujeme společně jedinečný projekt** zaměstnanců Avastu, kteří se zapojí do projektů v naší komunitě. Tento gigant to totiž myslí s expertním dobrovolnictvím opravdu vážně.
* S Avastem se také shodujeme, že **bez inspirace ze zahraničí to nejde**, a tak nás tohle partnerství posune zase o pár kroků blíže mezinárodnímu přesahu a k naší společné cestě k zodpovědnému digitálnímu Česku.

Podívejte se na společné video k uvedení naší spolupráce!

<center><iframe width="500" height="315" src="https://www.youtube.com/embed/FovYqoMN3Qc" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe></center>

<br>

## Od myšlenky k úspěchu: Jaký je příběh aplikace Loono?

**Digitální technologie víří vody také v nezisku**. Jaký mají potenciál a vyplatí se do nich investovat peníze a čas? Může se z devítiměsíčního dobrovolničení stát placená spolupráce?

**Připojte se ve čtvrtek 27. ledna od 17:00 na další [živý přenos rozhovoru](https://cesko.digital/events/od-myslenky-k-uspechu_pribeh-aplikace-loono)** seriálu Od myšlenky k úspěchu. Tentokrát si <a href="https://www.linkedin.com/in/lukasprikryl/">Lukáš Přikryl</a> bude povídat s <a href="https://www.loono.cz/">Loono</a> a týmem expertních dobrovolníků o vznikající aplikaci a také o začátcích spolupráce s naší organizací. Společnou cestu zhodnotí <a href="https://www.linkedin.com/in/ACoAACOBTA4BzDMbaSnpynUiOhd4b8-Uq5fLtXA">Adéla Sedláčková</a> (Product Owner), <a href="https://www.linkedin.com/in/adéla-kalusová-192a6311b/">Adéla Kalusová</a> (Scrum Master), <a href="https://www.linkedin.com/in/otakarhyps/">Otakar Hyps</a> (Product Designer), <a href="https://www.linkedin.com/in/martin-ladecky-9366ba5/">Martin Ladecký</a> (Tech lead) a <a href="https://www.linkedin.com/in/jana-hejnova-62401050/">Jana Hejnová</a> (IT analytik).

Těšíme se na vás!

*Od (neziskové) myšlenky k (digitálnímu) úspěchu je event ze série diskuzí a workshopů, který připravujeme pro zástupce neziskových organizací a státu, v oblasti digitálních produktů, projektů a agilního řízení.*

![](https://data.cesko.digital/events/od_myslenky_k_uspechu2.png)

<br>

## Sbírka počítačů má nového patrona

**Sbírka počítačů, která vznikla jako součást projektu [Učíme online](https://www.ucimeonline.cz/), přešla od prosince definitivně pod taktovku organizace [Člověk v tísni](https://www.clovekvtisni.cz/) a nově běží i na webu [Doucujte.cz](https://www.doucujte.cz/sbirka-pocitacu/).** Od začátku sbírky bylo naším cílem najít pro ni vhodného partnera, který rozběhnutý projekt převezme a bude ho dále rozvíjet. A to se podařilo!

Náš původní záměr zajistit techniku pro distanční vzdělávání dětí v rodinách, které si ji nemohou dovolit, tak bude pokračovat. Vybavení od firemních dárců bude využito také při aktivitách zaměřených na doučování dětí z vyloučených lokalit. A z toho máme opravdu radost.

A jaká je dosavadní bilance sbírky? Od dubna 2020 do listopadu 2021 doputovalo přes školy a neziskovky do rodin **2920 počítačů**, na projektu spolupracovalo **233 organizací**, do sbírky se zapojilo **66 dárců** a za celou dobu se na ní podílelo více než **50 dobrovolníků**, kteří stojí za úspěchem této části projektu, za což jim patří obrovský dík.

Poděkování samozřejmě patří i našim dobrovolníkům a partnerům [Nadace České spořitelny](https://www.nadacecs.cz/) a [Bakala Foundation](https://www.bakalafoundation.org/), bez kterých by se sbírka neuskutečnila.

👀 Více si přečtěte [na blogu](https://blog.cesko.digital/2022/01/sbirka-pocitacu-ma-noveho-patrona-clovek-v-tisni).

<br>

## To nejlepší z našich projektů

### Loono: Preventivní aplikace Loono

Akcelerace aplikace Loono je u konce: 8 měsíců, 80+ dobrovolníků, 5850 zpráv na Slacku, 500+ týmových callů, 62 splněných “storek v Jiře”. A hlavně nespočet nabraných zkušeností & nepřeberné množství energie vložené pro její vznik. Během akcelerace zvládla neziskovka Loono vyvinout 3 první oddíly MVP: Oddíl **O zdraví** vás provede péčí o vaše tělo. Prevence, která vás bude motivovat k návštěvě preventivních prohlídek a bude vám je připomínat. A v neposlední řadě i sekce **Najít lékaře** – ta vám vyhledá dané specialisty a pomůže se objednat.

Další funkcionality a rozvoj aplikace (a že toho je v plánu ještě hodně!) pak budou už díky nově postavenému internímu týmu a podpoře Nadace PPF na straně organizace Loono, která v akcelerátoru posílila své IT dovednosti a po jejím ukončení postavila vlastní in-house IT tým. Roli [\#ProductOwner](https://www.linkedin.com/feed/hashtag/?keywords=productowner&highlightedUpdateUrns=urn%3Ali%3Aactivity%3A6889508190631837696) převezme bývalá fundraiserka Loono [Adéla Sedláčková](https://www.linkedin.com/in/ACoAACOBTA4BzDMbaSnpynUiOhd4b8-Uq5fLtXA). Chcete být mezi prvními, kteří si aplikaci na jaře stáhnou? Zapište se do newsletteru na [www.loono.cz/aplikace](http://www.loono.cz/aplikace).

A to by nebyla nezisková organizace Loono, kdyby všechny neproškolila v prevenci onkologických a jiných onemocnění. 

![](https://data.cesko.digital/newsletter/30/loono_teambuilding.JPG)

### Střecha duševního zdraví

Jak pokračujeme u nás v Safezóně? **Úspěšně jsme dokončili další témata** a také jedno z videí. Stále pracujeme na interaktivních pracovních listech, které budou přístupné na [webu Safezóny](http://www.safezona.cz/). **Neustále rozšiřujeme náš tým** – hledáme grafiky a ilustrátory a též někoho pro roli frontend developera se znalostí Webflow.

Pokud vás zajímá, jak se Safezóna posouvá, připojte se k nám na Slack (jste vřele vítáni na náš projektový kanál [\#run-strecha-dusevniho-zdravi](https://cesko-digital.slack.com/archives/C01168N8XP1)). Jednou z našich hlavních priorit je také **najít organizaci, která si projekt v budoucnu převezme** a bude o něj nadále pečovat. Znáte takovou?

### Veřejné zakázky spolu

V rámci projektu jsme v lednu organizovali spolu s Principal a Projektovým klubem **diskuzní meetup** na téma "Výběr technologií do veřejného IT projektu – Open source nebo tradiční řešení?". Záznam z tohoto online eventu můžete zhlédnout na [Youtube](https://www.youtube.com/channel/UCky9fjqoE7b7rPxYeX3NXEg).

Projekt jsme dále začali řídit agilně, pracujeme v pravidelných měsíčních sprintech. V dalším měsíčním sprintu, který začíná 3. února, budeme intenzivně pracovat na vytvoření webových stránek Urednik.digital. Rádi byste se zapojili? Přidejte se do kanálu ve Slacku [\#run-verejne_zakazky_spolu](https://cesko-digital.slack.com/archives/CSHURJA9L).

**Na čem pracujeme v dalších projektech a co se nám na nich za poslední měsíc povedlo? To se dozvíte na naší [wiki](https://cesko-digital.atlassian.net/l/c/1RriTPgP).**

<br>

## Co se klube v našem inkubátoru

Po roční zkušenosti fungování inkubátoru, spolupráci se zkušenými mentory a agilními dobro týmy chceme otevřít inkubátor a akcelerátor pro více organizací a zapojit dobrovolníky již od samého začátku, tedy již u výběru projektů.

V rámci přípravné fáze je třeba nachystat **Průvodce stavění týmů a projektů v č.d** (přidejte svou zpětnou vazbu na [draft Social Lean Canvas](https://docs.google.com/presentation/d/1nK3PFkUWTCHvdl7BdrVr8akbTTNPb9vVp2Yl1Nz6Vug/edit#slide=id.gcb09bf7fb5_0_0) a [Jira projektu](https://cesko-digital.atlassian.net/jira/software/c/projects/DIGI/boards/52/backlog?issueLimit=100)), který bude vycházet ze zkušenosti č.d a také dobrých praktik z oblasti agilního řízení, design thinkingu, kompetenčního modelu a stavění digitálních produktů.

**Pokud máte zkušenosti v těchto oblastech a chcete pomoci neziskovkám a státu se zvyšováním digitálních kompetencí a stavěním tech řešení**, ozvěte se na Slacku [Romaně Pokorné](https://cesko-digital.slack.com/team/U011FB26K7Y) nebo přímo v kanále [\#run-digi-pruvodce](https://cesko-digital.slack.com/archives/C02T7QPHGA3). Aby byl Průvodce čtivý a návodný, jsou v týmu vítaní i (juniorní) grafici a ilustrátoři hledající praxi.

<br>

## Jak si v komunitě žijeme

### Co dělá Scrum Master?

**“Sharing is caring”** platí i u nás, a proto s radostí sdílíme [záznam z diskuze](https://www.youtube.com/watch?v=CpDMIUlK1_8&feature=youtu.be) se 3 expertními dobrovolnicemi. Pokud vás zajímá, jak se jim v roli Scrum Mastera v Česko.digital pracuje, neměli byste si to nechat ujít. Mluvilo se o přechodu na agilní řízení, nastavení agilních ceremonií i vztahem mezi Scrum Masterem a Product Ownerem.

### Měníme vizi

**Proč měníme vizi Česko.Digital?** Chceme, aby všichni v komunitě věděli, co je pro nás důležité a kam směřujeme. Rozhodli jsme se propracovat vizi tak, aby byla srozumitelným a jasným vodítkem všem, kteří se v komunitě pohybují. Co nás k tomu vedlo a jak vypadají nové cíle si už teď můžete [přečíst na blogu](https://blog.cesko.digital/2021/12/cesko-digital-meni-smer-a-vizi).

### Kdo je králem Slacku?

V prosinci jsme také poprvé vysílali **Slack Masters Movie**. Pokud jste ho neviděli, příležitost máte právě [zde](https://cesko-digital.slack.com/archives/CG07ST9ME/p1639057764297300).

**A ještě pár zajímavostí o Slacku.**

* Jako komunita fungujeme na této platformě téměř 100%.
* Postujeme každý měsíc víc než 20 000 zpráv.
* Jsme veselá kopa, ke zprávám přidáváme skoro 10 000 emotikonů.

Emotikony jsou pro nás důležitou součástí komunikace, a proto vyzýváme všechny naše designérky a designéry, ilustrátorky a ilustrátory a grafičky a grafiky! **Navrhněte pro Česko.Digital 5 emotikonů, které budou vyjadřovat naše [hodnoty](https://cesko-digital.atlassian.net/wiki/spaces/CD/pages/87461014).** Více informací najdete i **[tady](https://cesko-digital.slack.com/archives/CG07ST9ME/p1639655186359900)**. Návrhy pak můžete vkládat přímo do [Jiry](https://cesko-digital.atlassian.net/browse/DOB-167?atlOrigin=eyJpIjoiNDUwZDgyOTkzMGVmNDdjZTg0YzJjYjAzYmU5NjE2ZTMiLCJwIjoiaiJ9). Těšíme se na vaše nápady!

<br>

## Vzděláváme Česko.Digital

### č.edu

V č.edu vítáme **nové vedení z core teamu**: Anežku a Kateřinu. Nejsou to ale jediná nová jména – Andrea, Iva a Raul jsou **noví koordinátoři webinářů** a my je tímto vítáme také. 

S týmem agile leaders úspěšně proběhl webinář Scrum Master a my už máme **hotový plán dalších skvělých webinářů na nový rok**. Těšte se!

## Koho aktuálně hledáme

Připojte se k největší dobrovolnické civic-tech organizaci v Evropě a digitalizujte s námi Česko. **Všechny pozice najdete přehledně na [Portálu dobrovolníka](http://cesko.digital/portal-dobrovolnika).**

## Děkujeme, že jste s námi!

**Jak se vám líbí náš newsletter?** Budeme rádi, když nám [necháte zpětnou vazbu](https://airtable.com/shre7lawrjOxNtCpL), která nám ho pomůže vylepšit. A jestli se na tvorbě tohoto newsletteru chcete také podílet, ozvěte se v kanálu [\#ceskodigital-obsah](https://cesko-digital.slack.com/archives/C01FQBDMDGQ) ve Slacku nebo napište na <a href="mailto:terezia@cesko.digital">terezia@cesko.digital</a>. 🤗

<br>

Digitálu zdar!

**Za obsahový tým Česko.Digital**

*Koordinace: Tereza Lattová, Hana Burešová*

*Texty: Gabriela Konvalinková, Kateřina Peřinová, Lukáš Vaňous, Petr Hrudka*

*Korektura: Marie Oulehlová*

*Grafika & rozesílka: Lukáš Návesník*