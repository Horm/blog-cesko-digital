---
title: "číst.digital/39: Losnu nebo Mažňáka? Volební kalkulačka ti pomůže |
  Expertní dobrovolnictví do každé firmy! | Událost měsíce? Jednoznačně spuštění
  Preventivky"
author: hana.buresova
tags:
  - newsletter
cover: https://data.cesko.digital/newsletter/39/cover39.png
date: 2022-10-07-10-27
slug: cist-digital-39
description: Ahoj Česko.Digital! 👋 Zatím to vypadá, že babího léta se letos
  nedočkáme. To na náš newsletter je rozhodně větší spoleh. 😁 Prozradíme ti,
  jak jsme finišovali Volební kalkulačku těsně před komunálními volbami, proč si
  myslíme, že expertní dobrovolnictví není charita a proč by mělo být ve firmách
  samozřejmostí a spoustu dalšího… Tak si uvař čaj a hurá do toho!
lang: cs
---
# Horké novinky měsíce

## Loono vyslalo novou aplikaci Preventivka oficiálně do světa

📱 A co ti může nabídnout? 🩺 Vyfiltruje a připomene preventivní prohlídky, provede samovyšetřením, najde odborníka v okolí a nabídne ověřené a srozumitelné informace o prevenci nejrůznějších onemocnění. Díky podpoře [Nadace PPF](https://nadaceppf.cz/) a díky několikaměsíční práci dobrovolníků spustila nezisková organizace [Loono](https://www.loono.cz/) aplikaci v podobě MVP, kterou během testovacího provozu si stáhlo 4 700 uživatelů. Co děláš pro své zdraví ty?

 

\> [Staň se hrdinou svého zdraví a stáhni si aplikaci Preventivka!](https://www.loono.cz/mobilni-aplikace)

![](https://data.cesko.digital/newsletter/39/preventivka-newsletter.png)

## Event Nezisk.Digital: nálož digitálního know-how pro jakoukoliv neziskovku 

🎁 Nadupaný půlden, kdy zástupci neziskových organizací se zkušenými mentory proberou všechno, co je pálí v oblasti digitální bezpečnosti. Event organizujeme společně s [Nadací Avast](https://foundation.avast.com/) a [Sdružením Via](https://sdruzenivia.cz/).

Co akce neziskovkám přinese:

* koncentrát digitálních kompetencí
* informace o klíčových digitálních nástrojích
* praktické zkušenosti z první ruky
* osvědčené postupy
* cenné osobní kontakty

Kdy: 20. 10. 2022 od 8:30 do 13 hodin + přibližně hodina na networking.

Kde: V kancelářích Avastu v Brně a v Praze.

\> Jsi zástupce neziskovky, která to chce zažít? Neváhej a [zaregistruj se!](https://airtable.com/shr07A7tAasRKj3P4)

Znáš neziskovku z Brna a okolí, které by se půlden plný informací hodil? Dej jí o něm vědět!

![](https://data.cesko.digital/newsletter/39/nezisk.digital.png)



## Nominace na Křišťálovou Lupu

⚡ Flash NEWS ⚡ Česko.Digital získalo 4 nominace na významnou cenu českého internetu [Křišťalová Lupa](https://kristalova.lupa.cz/2022/)! 🎉

\> [Mrkni na video na Instagramu. Líbí se ti to? Dej 🧡, ať poznáme, že to má smysl](https://www.instagram.com/reel/CjDJC8AgUP1/?utm_source=ig_web_copy_link)



## Také věříš, že by mělo být expertní dobrovolnictví součástí vzdělávání a CSR programů firem?

🤗 V Česko.Digital věříme tomu, že expertní dobrovolnictví přináší benefity odborníkům z firem i jejich zaměstnavatelům. Zaměstnanci si díky dobrovolnictví zkouší nové role a uplatňují svou kreativitu, což jim pomáhá v profesním i osobním životě. Získávají nové dovednosti, schopnost nalézat neotřelá řešení a efektivněji spolupracovat. A potvrzují to i výzkumy. Více se dozvíš v novém článku od [Verči Uhrové](https://www.linkedin.com/in/veronika-uhrov%C3%A1-57619572/)!

\> [Radost má i vedení společnosti: Expertní dobrovolnictví přináší firmě know-how, flexibilitu i spokojenější zaměstnance](https://blog.cesko.digital/2022/08/expertni-dobrovolnictvi-prinasi-firme-know-how-flexibilitu-i-spokojenejsi-zamestnance)

🎤 Mimochodem, už 12. a 13. 10. 2022 proběhne 11. ročník odborného veletrhu HRDays v PVA Expo Praha. Marketing and Communication Lead Česko.Digital Martina Habová tu 13. 10. 2022 od 14:05 vystoupí s přednáškou o přínosech expertního dobrovolnictví pro firmy a její zaměstnance. Akce je určena pro všechny HR manažery a personalisty a vstup je zdarma, je potřeba se akorát zaregistrovat.

\> [Zaregistruj se a doraž na přednášku](https://registrace.hrdays.cz/)

❗ A pokud práci naopak hledáš, neměla by ti uniknout konference [Profesia Days](https://profesiadays.cz/) – probíhá ve stejném čase, na stejném místě.



## Dobrovolnictví není charita

🧑‍🤝‍🧑 V novém článku na blogu jsme vyzpovídali 3 dobrovolníky, kterým práce na projektu u nás přinesla i placenou spolupráci. Zjistíš v něm, co na spolupráci s námi nejvíce oceňují a jak se k práci dostali. Najdeš tam také názory spolupracujících neziskových organizací na tento typ spolupráce. Tak si článek [Lenky Vaculínové](https://www.linkedin.com/in/lenka-vacul%C3%ADnov%C3%A1-29762857/) nenech ujít! 🤩

[\> Dobrovolnictví není charita aneb 3 příběhy o tom, jak můžete v Česko.Digital vyrůst](https://blog.cesko.digital/2022/09/dobrovolnictvi-neni-charita)

![](https://data.cesko.digital/img/clanek-dobrovolnictvi-neni-charita/dobrovolnictvi-neni-charita.png)



# To nejlepší z našich projektů

## Volební kalkulačka 2022 

*Těsně před volbami, v době největších politických bojů, chce projekt Volební kalkulačka 2022 nabídnout přehledný nástroj pro snadnou, rychlou a informovanou volbu*

🗳️ Před komunálními i senátními volbami si každý s pomocí volebních kalkulaček mohl ověřit, která strana nebo kandidát se s jeho názory nejlépe shoduje. Kalkulačka pro komunální volby byla pro veřejnost spuštěna 12. září. Poté následovala kalkulačka pro volby senátní. V prvních dnech fungovaly pro 10 největších měst, ale jakmile jsme obdrželi odpovědi od kandidátů, připojovali jsme další a dostali se na skvělých 35 českých měst. 

🐝 Pár dní před volbami jsme měli kalkulačky sice hotové, ale přáli jsme si je ještě vyšperkovat a přidat další featury, jako například možnost porovnat odpovědi kandidátů s odpověďmi lidí, kteří už kalkulačku využili. Díky skvělému týmu, který do posledního dne neúnavně pracoval, a možná i díky uskutečněnému Hackatonu poslední víkend před launchem, jsme všechno do voleb stihli.  Kalkulačky nakonec navštívilo více než 370 000 osob (unikátních návštěvníků).



💙 Poděkování patří celému týmu: Kryštofovi Korbovi, Ondřejovi Kyjánkovi, Martinovi Venyšovi, Kláře Scholleové, Lukášovi Přikrylovi, Martinovi Ladeckému, Martinovi Majlišovi, Natálii Bebjakové, Marcele Karafizievové, Michaele Vaňharové, Dorotee Stamenové, Gabriele Chladilové, Pavle Řádkové, Lucii Zatorské a našemu Product Owner Michalovi Škopovi. 



## Jehlomat

*Bezpečná a rychlá likvidace injekčního odpadu odhozeného na veřejných prostranstvích*

💉 Jehlomat shání posily! Jsme sice malý tým, ale ne s malými ambicemi. Dali jsme si za cíl ušetřit stovky hodin administrativy a budeme rádi, pokud nás v naší snaze podpoříš. Pokud ti není cizí React, rádi tě uvítáme na palubě. I jednorázová posila se počítá. Aktuálně potřebujeme své řady rozšířit o programátory/programátorky, a to jak ty [zavedené](https://cesko.digital/opportunities/recDh1vyuBDToKoPh), tak i [juniorní](https://cesko.digital/opportunities/recOzq8wzGu8Z8DAm). 

\> [Neváhej a přidej se k nám](https://cesko.digital/projects/jehlomat)

## Safezóna

*Připravili jsme místo pro prevenci a pomoc při duševní nepohodě dětí a dospívajících*

💻 Spojili jsme se s Helenou Pravdovou z projektu [Férová škola](http://www.ferovaskola.cz/uvod) a uspořádali webinář na téma: „Náročné chování dětí (nejen) ve škole a jak s ním pracovat“. Děkujeme všem, kdo se zúčastnili. Sešli jsme se v hojném počtu a podle vašich reakcí se webinář povedl.

Pečlivě se připravujeme na předání Safezóny pod křídla týmu Marie Froulíkové z [Kudykampus](https://kudykampus.cz/). Naše týmy se navzájem seznamují a postupně si předáváme agendu. Setkáváme se každý týden online, jsme propojeni na Slacku a připravujeme také offline setkání. 

🎓 Ve spolupráci s organizací [Nepanikař](https://nepanikar.eu/) usilovně pracujeme na novém tématu „Sebevražedné myšlenky“. Zároveň finišujeme další bolestné téma – „Rozvody a rozchody“.

🎥 S [Czech Video Center](https://www.linkedin.com/company/czech-video-center/?originalSubdomain=cz) pracujeme na třetím videu pro digitální obrazovky [Ámos Vision](https://amosvision.cz/cz) do škol. Už brzy se na něj můžeš těšit.

## Stojíme za Ukrajinou

*Spolu a přehledně. Lidé z platformy Stojíme za Ukrajinou se spojili s Česko.Digital a za víkend vytvořili rozcestník pro pomoc Ukrajině*

🥳 Projekt [Stojíme za Ukrajinou](https://www.stojimezaukrajinou.cz/) se stal jedním z nominovaných projektů ankety „[Křišťálová Lupa 2022](https://kristalova.lupa.cz/2022/)“. Soutěží v kategorii Veřejně prospěšná služba – cena České televize. Jak se umístíme se dozvíme 24. 11. 2022, kdy se sejde Odborná porota a také proběhne slavnostní vyhlášení výsledků ankety.

Denně náš web navštíví kolem 1 500 návštěvníků, z toho téměř polovina návštěv náleží ruské a ukrajinské verzi. Hlavní zdroj návštěv pochází z vyhledávání na Googlu, což svědčí o svébytnosti a důvěryhodnosti webu.

## Movapp

*Naučte se základy češtiny a ukrajinštiny pro běžné životní situace*

👅 Nová verze [Movappu pro iOS](https://apps.apple.com/app/apple-store/id1617768476?pt=124252508&ct=newsletter-ceskodigital&mt=8) nově podporuje také slovenštinu a polštinu a obsahuje rozšířený slovníček.

🙌 Našeho úsilí si všímá i široká veřejnost a Movapp je nominovaný na cenu „[Křišťálová Lupa 2022](https://kristalova.lupa.cz/2022/)“ v kategorii „Veřejně prospěšná služba“. Tak nám drž palce! 👍

💛 Hlavní herečka z [videa s Movappem](https://www.youtube.com/playlist?list=PLOX5xelTsEv8H3U2MfUaRNveb35LoIZn6), Inna Bovkun-Mishakina z Kyjeva, měla nedávno v Praze premiéru představení Trójanky. Movapp byl u toho a všem herečkám z Ukrajiny rozdal slunečnice a [omalovánky s Movappem](https://drive.google.com/file/d/1f1SvKlp3iXW4fQFs8T8bT7Jh14NUOPvr/view?usp=sharing). Podle slov Inny obsahují „velmi zajímavé kresby, které jsou prostoupeny laskavostí“.

👏 Naše vývojářka Bára Skálová, která vytvořila [dětskou sekci Movappu](https://www.movapp.cz/kids), byla v podzimních volbách zvolena mezi zastupitele svého města. Jsme moc hrdí a přejeme jí hodně štěstí v jejím novém projektu.

[\> Podívej se na omalovánky s Movappem](https://drive.google.com/file/d/1f1SvKlp3iXW4fQFs8T8bT7Jh14NUOPvr/view?usp=sharing)

![](https://data.cesko.digital/newsletter/39/movapp.png)



## Umapa

*Mapa pro ukrajinskou komunitu s důležitými informacemi a místy v novém domově*

🗺️ [Umapa](https://www.umapa.eu/) vznikla letos začátkem března jako komunitní projekt na pomoc lidem prchajícím z Ukrajiny před ruskou invazí. V současné době v ní můžeš zabrousit i za hranice ČR (Slovensko, Polsko, Rumunsko, Moldavsko). A aby integrace uprchlíků mohla být ještě o něco efektivnější, sbírá teď projektový tým pomocí dotazníků zpětnou vazbu a s ní cenné informace o tom, jak mapu lidé využívají. Už teď víme, že uživatelé nejvíce vyhledávají služby z oblasti vzdělávání a zdravotnictví. A těší nás předběžně změřená uživatelská spokojenost dosahující 74 %. Další výsledky přineseme po úplném zpracování.

Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).



# Události

Máme za sebou událostmi nadupané září, kdy jsme nejen nadšeně přednášeli, ale také akce sami organizovali.

🧠 V půlce září proběhl v Praze už pátý Mastermind, tentokrát na téma „Scrum master a samořízený tým“. O naší sérii Mastermind jsme psali už [na našem](https://blog.cesko.digital/2022/08/mastermind) blogu.

💻 V Brně jsme mezitím společně s [OpenForum Europe](https://openforumeurope.org/), [Otevřenými městy](https://www.otevrenamesta.cz/), [Open Content](https://www.opencontent.cz/), [Red Hat Czech](https://www.redhat.com/en/global/czech-republic) a [Masarykovou univerzitou](http://www.muni.cz/) uspořádali konferenci [Open Source Driving the European Digital Decade](https://openforumeurope.org/event/open-source-driving-the-european-digital-decade/). Odborníci z ČR i různých koutů světa tu v rámci probíhajícího českého předsednictví v Radě EU diskutovali [roli Open Source technologií ve veřejném a akademické sektoru](https://blog.cesko.digital/2022/09/open-source-usnadni-digitalizaci-statni-spravy-i-akademickeho-sektoru). Na podporu open source má v Brně dokonce vzniknout [nové národní centrum](https://blog.cesko.digital/2022/09/open-source-usnadni-digitalizaci-statni-spravy-i-akademickeho-sektoru).

\> [Nechceš minout žádnou akci? Sleduj aktuální nabídku na Portálu dobrovolníka](https://cesko.digital/dashboard?gclid=CjwKCAjw4c-ZBhAEEiwAZ105RaZmfAwDs583t-S16_cU-VEQolJEoJTB1VKeys3zWVu3hYhV1VRzyhoC-CcQAvD_BwE)



# edu.digital

## SEO v kostce s Martinou Zrzavou Libřickou

🤓 Pokud váháš, jestli ti SEO může pomoci ve tvých online aktivitách nebo nevíš jak na něj a odkud vůbec začít, přijď si pro dávku důležitých informací a praktických tipů na další webinář v rámci edu.digital. Webinář „SEO 101 – Úvod do optimalizace pro vyhledávače“ 🔎 si pro tebe připravila dlouholetá nadšenkyně do SEO [Martina Zrzavá Libřická](https://www.linkedin.com/in/martina-zrzava-libricka/). Na neobvyklém webináři se nejen seznámíš se základy optimalizace pro vyhledávače, ale také spolu s Martinou nahlédneš přímo do vyhledávačů a webů a odneseš si tipy na důležité nástroje a postupy. Tak 11. října v 18:00 na Google Meet!

\> [Registruj se!](https://airtable.com/shrS74E29mEr2zWjm)

## Série webinářů o Airtable pokračuje!

✨ Je tady už třetí webinář o Airtable, opět s Honzou Pávem. Tentokrát v hlavní roli  AUTOMATIZACE. Během tohoto webináře ti Honza vysvětlí, jak na její funkce, základní principy a kam až sahají její limity (zautomatizovat bohužel nejde všechno). Na praktických příkladech uvidíš, jak se automatizace v Airtable vytváří, a budeš si to moct „osahat“. Pokud už Airtable nějakou dobu používáš, je tento webinář přesně pro tebe!

\> [Registruj se!](https://airtable.com/shriyhA7xETBuXCdB)



## Jak na remote práci? Klíčem k úspěchu je plánování a používání správných nástrojů

💻 Čtyři hosté webináře edu.digital fungují v remote režimu už dlouho a podělí se s tebou o užitečné tipy, nástroje a rituály, které můžeš zkusit i ty. Dozvíš se, co je to systém 6 + 1, jak správně využívat týmové rituály a komunikační nástroje, jak pracovat s emocemi v remote práci nebo třeba to, jak se s využitím 5 tipů připravit na úspěšné interaktivní online školení. 👇

\> [Podívej se na záznam webináře na našem YouTube](https://www.youtube.com/playlist?list=PLOX5xelTsEv_KSzj0soqcWx1Ygp5gKdG)



# Novinky od našich partnerů

🧑‍💻 V pátek 7. 10. a sobotu 8. 10. 2022 proběhne unikátní programátorská výzva Livesport Extreme Coding Challenge. Pro účastníky jsou připravená zadání, která prověří jejich znalosti v extrémních podmínkách a zaručeně je vyhodí z komfortu. Naopak ty vše můžeš sledovat živě z gauče na Twitch kanálu v pátek od 16:00 hodin, v sobotu pak od 14:00. Celou akcí tě provedou experti na hru i kód vzatí Mikoláš Tuček, Roman Hraška a Alžběta Trojanová.

\> [Podívej se na výzvu živě](http://twitch.tv/livesporteu)

# Koho aktuálně hledáme

Přilož ruku k dílu v největší dobrovolnické civic-tech organizaci v Evropě a digitalizuj s námi Česko. Všechny pozice najdeš přehledně na [Portálu dobrovolníka](http://cesko.digital/portal-dobrovolnika).



## Děkujeme, že jsi s námi!

Jak se ti líbí náš newsletter? Budeme rádi, když nám [necháš zpětnou vazbu](https://airtable.com/shrLH9CrSztEXGnKa), která nám ho pomůže vylepšit. A jestli se na tvorbě tohoto newsletteru chceš také podílet, ozvi se v kanálu [\#ceskodigital-obsah](https://cesko-digital.slack.com/archives/C01FQBDMDGQ) ve Slacku nebo napiš na terezia@cesko.digital. 🤗



Digitálu zdar!

*Za obsahový tým Česko.Digital*

*Koordinace: Hana Burešová a Lenka Moravcová*

*Texty: Gabriela Konvalinková, Kamila Hráchová, Markéta Zaoralová, Petr Hrudka, Karolína Krhutová, Sára Zikmundová, Lukáš Novák*

*Korektura: Martin Kasper a Kateřina Sikorová*

*Grafika & rozesílka: Lukáš Návesník*