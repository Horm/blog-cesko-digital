---
title: "Spolupráce s Česko.Digital: Příběh inkubačního procesu projektu Pohyb je
  řešení"
author: marek.mencl
cover: data.cesko.digital/img/clanek-pohyb-je-reseni/2.jpeg
date: 2022-01-10-12-36
slug: pribeh-inkubacniho-procesu-projektu-pohyb-je-reseni
description: Příběh tříměsíčního designového procesu, který nás provedl od
  původní obecné představy technologického řešení ke konkrétní strategii a sérii
  dílčích služeb.
lang: cs
---
## Inkubátor jako reakce na podporu projektů s celospolečenským dopadem

Inkubátor reaguje na aktuální náročnou situaci, kdy vzniká spousta nápadů na digitální řešení společenských problémů, které ale nemají jasné zadání a nejsou připraveny na realizaci nebo jim chybí odborné vedení. To jim v rámci inkubátoru pomáhají zajistit právě expertní dobrovolníci z Česko.Digital.

Po spuštění inkubátoru s takto zaměřeným cílem bylo jasné, že chceme být jako Pábení jeho součástí. Dali jsme si za cíl v roce 2021 provést procesem alespoň jeden projekt. To se nám podařilo na podzim tohoto roku s týmem Sport 2.0 a Wanadoo, který se **rozhodl pomoci rodičům a dětem, které trpí nadváhou.** Společenský problém, který vlivem covidu a úbytku přirozeného pohybu akceleroval.

*Máte nápad na projekt s celospolečenským dopadem a potřebujete ho rozebrat na detaily? Navrhněte ho do inkubátoru zde: <https://airtable.com/shrP207QR9RrHTZEi>*

<br>

## Tříměsíční remote proces rozdělený do pěti fází

Dynamiku projektu určovala **remote práce a designový přístup** postavený na principech Human Centered Designu.

Postupovali jsme následovně:

![](data.cesko.digital/img/clanek-pohyb-je-reseni/1.jpeg)



### 1/ Onboarding týmu, očekávání a potřeby pro dobrovolnickou spolupráci

Zapojení členů organizace Česko.Digital je zcela či částečně dobrovolnické, proto bylo důležité na začátku projektu namapovat nejen role, ale i **hodnoty, postoje a očekávání jednotlivých členů týmu.**

Pokládali jsme si otázky:

* Proč na projektu pracuji, na co se těším?
* Co si chci z projektu odnést? Nového naučit?
* Co potřebuji od druhých lidí v týmu, aby se mi dobře pracovalo?

![](data.cesko.digital/img/clanek-pohyb-je-reseni/2.jpeg)

Celý proces (až na ideační workshop) probíhal online pomocí Google Meet a MIRO aplikace

### 2/ Mapování problému, dopadu a klíčových partnerů

Na začátku procesu jsme se potýkali s častým jevem inovačních projektů — tým měl v hlavě konkrétní technologické řešení, ale **neměl vyjasněno, jaký problém řeší.** Proto;

* **každý člen týmu popsal svůj nápad** na řešení a následně ho “uložil do krabičky”, kterou jsme společně zavřeli a vrátili se k ní až v ideaci
* pomocí metody Problem Statement postupně **popsali, jaký problém řešíme**
* **detailně namapovali jádro problému a klíčové stakeholdery**

![]()

![](https://lh4.googleusercontent.com/4Xxol1YSlgmmz2ej5qGcCoaTHBAhDWvkFLBcGpXa3VIJ7H0yVf6rc7ucO8yF1fBPeH1cSYzWLZlD9F8pyr2EsQ9tW3hp6833wLth61yrR8FP_RtquIFaFZsARuYX7D70IQXFH0nL)

![]()

![](https://lh3.googleusercontent.com/ju4cNmUqaicu9pSm7w77Cyq-Sw00jkji5UqEd5FXTm27z_yvE4Nn8hs1kSKh1b-dhi-NoMiY7VXUO8Zfb127UAt3NBJa5039NXZYz8yfQZgJa3Qvys_mk6MrsGroKJLeII6i2yCZ)

![]()

![](https://lh5.googleusercontent.com/NYYGzka5zDMyYaSAsAwK2UQ0xKns41GZk1iY-dGUuaoq-Q9hCE7eFD8HWlh0VLVvY6OXNWn6QihYx5phhqMfHDeLco5PtaE3DbVPjipG-y2FV0pxgpe4q_SlGVqHQXtE-athNvBO)

### 3/ Designový výzkum zaměřený na motivace a potřeby lidí spojené s pohybem dětí

**Během 2 týdnů** jsme pod vedením Kamily Vaňkové realizovali štíhlý designový výzkum zaměřený na motivace a potřeby klíčových stakeholderů — rodičů.

Provedli jsme rešerši dat, **posbírali kvantativní data** a prohloubili naše poznání skrze **sérii hloubkových rozhovorů.**

Výsledkem designového výzkumu se stala **persona a empatická mapa**. Na základě těchto vstupů **jsme pak společně v týmu popisovali klíčové vhledy**, které jsme si odnesli do další fáze procesu.

![]()

![](https://lh5.googleusercontent.com/jbOOEIc5CQF_up0ydZbXfOKKaEdz0Dlg4AWP_6s4RGRMIXKAW7pqkhjxsSXebwgKGsS7bsThVxCutNKFWm80QZbBThc2noTiuIlFMbqDBScaW22KOIc7vPls5sR76v5i7Gsu50Fw)

![]()

![](https://lh6.googleusercontent.com/gSgyKBiHW1wyg88WoFvDz8iDwU0Bx6aunBWvgul3sDcWmhMzhNvGRsBp8f4x_Ihh7Dq_KHhXjJ6yXzPGZAH91tL_tFQ9rD6S0Edbq502-jdNUTvNDA6pqujULgdWK6fopNDOxtt5)

Research Wall s hrubými daty a výsledek ve formě persony a empatické mapy

### 4/ Ideační workshop s cílem pojmenovat konkrétní koncept řešení

Oporou pro tvorbu zadání na ideační workshop jsme využili Influence Framework, který vychází **z principů behaviorálního designu** a který popisuje;

* stávající stav chování — jeho přínosy i nedostatky.
* řešením požadovanou změnou chování a její případné negativní dopady a výhody.

![]()

![](https://lh4.googleusercontent.com/zJwyjYnavCIdHlEc_P-dgxCWwt-3oWtqx-aFWHw7P3mWZ7eKG5gGFXiZgFd5Wh3A5zQ-hHy539D_UvV4b3cvM7r5LKpWaKC3I16JRkFwctD0swwfzsh0BoFrRNNR10rsGuVv7v58)

Ideační workshop byl jediným, kdy jsme nahradili Meet za společné setkání. V průběhu jednoho dne jsme **skrze individuální i týmovou práci** došli ke konkrétní strategii a podobě aktivit, které podporují hlavní cíl — pohyb dětí.

![]()

![](https://lh6.googleusercontent.com/RgGG-1CnX4lUqE0zdzVKzspcX3TudbIPF3gpJTCksgGL9F0AofCLFsrlyYzOHlmQKsPsmKERIC_1G_CyilATqi9HmgKZWmcj2etZpd75owINRQf1XYzMhJ-_L0Yt9fQEn1x0h8W6)

![]()

![](https://lh6.googleusercontent.com/ls29WiFCs9QSunKx5sdYCxHN7eXHo59O2xDBI3vinb3TtKGxn1Xgn318elyj_2YMKbOiIScPr8HdQhayglcLpKvIji4HwqBu5vWMiDvztxlvd8RIxTfWN-IDqeE84U0erOYZ-sxZ)

### 5/ Strategické ukotvení rozvoje celé služby a akční kroky

**Namísto jednoho velkého technologického řešení**, jehož vývoj by i ve štíhlé verzi zabral min. 12 měsíců, **je výsledkem celého procesu návrh 6 konkrétních aktivit**, které lze v malém rozsahu bez větších nákladů realizovat a postupně se učit z jejich dopadu a přijetí rodičů.

**První výstupy tým očekává v prvních měsících roku 2022**. Zhruba po půl roce ověřování a zpětné vazby se znovu vrátí k tématu technologického řešení — aplikace.

Pro potřeby strategického zarámování chování organizace a jednotlivých aktivit jsme využili **Social Lean Canvas**, který popisuje projekt z dopadového, uživatelského i provozního pohledu.

![]()

![](https://lh4.googleusercontent.com/E4Ow9rj1yVh85hg1cvWhZdyWfmqTTtWhLN_nH1HX49hz3ADoc5Zqj3rDoPqW8bCz0VK0gxF-hhaEb3KeXVYF93Jmg0023X-bf2XlwCF5Kyl7PBwUC5XuaCJNxoqhcV2fV02pV8CY)

### Velké Ď! za tuhle příležitost a milou spolupráci.

Na projektu pracovali:

* **Anežka Müller** — support koordinátor
* **Zdenek Rak** — project lead za sport 2.0 — sponzor projektu
* **Blanka Jeřábková** — Metodologická náplň odborného/ sportovního obsahu, metodička
* **Kateřina Ottmarová** — UX designérka
* **Kamila Vaňková** — Research designérka
* **Tomáš Siegler** — Sponzor projektu
* **Marek Mencl** — Mentoring a Facilitace

za podpory komunity a leadership týmu celého Česko.Digital