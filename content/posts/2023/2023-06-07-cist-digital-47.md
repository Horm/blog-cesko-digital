---
title: "číst.digital/47: Máme přes 20 tisíc IT Fitnessáků | Mapa dobrovolníků
  spuštěna | Jaké dobrodružství čeká naši CEO"
author: content.team
tags:
  - cesko-digital-obsah
cover: https://data.cesko.digital/newsletter/47/cover47.png
date: 2023-06-09-09-09
slug: cist-digital-47
description: Ahoj Česko.Digital! 👋 Náš IT Fitness Test otestoval už přes 27
  tisíc studentů a studentek. Movapp vstupuje do další fáze. A máme nováčka v
  akceleraci. Užij si červnovou nadílku novinek včetně fotoreportu z naší
  narozeninové oslavy. Příjemné čtení!
lang: cs
---
P﻿odcastová verze k poslechu 👉 [ZDE](https://podcasters.spotify.com/pod/show/poslouchatdigital/episodes/poslouchat-st-digital14-Mme-pes-20-tisc-IT-Fitnessk--Mapa-dobrovolnk-sputna--Jak-dobrodrustv-ek-nai-CEO-e269u53) 

# Horké novin(k)y měsíce

## IT Fitness Test 2023 pokořil hranici 20 tisíc otestovaných

🎉 Digitální dovednosti studentek a studentů testujeme teprve 2 měsíce a už máme **přes 27 000 otestovaných**. Testování potrvá až do října 2023.

🪄 Ve školách po celé ČR o sobě dáváme vědět reklamním spotem na obrazovkách [Amos Vision](https://amosvision.cz/cz) a **studentstvo za účast odměňujeme**. Každý získá elektronický bezplatný certifikát a ten, na koho se usměje štěstí při losování, dostane iPad, exkurzi v pražské pobočce [Seznam.cz](http://seznam.cz) nebo třeba drobnou elektroniku od [Alza.cz](http://alza.cz).

**\>﻿ [Otestuj svou IT kondici](https://itfitness.eu/cs/)**

**\> Chceš nás podpořit?** Fandi nám na [Facebooku](https://www.facebook.com/itfitnesstestcz) a [Instagramu](https://www.instagram.com/itfitness_test_cz/).

## Pilotní kurz pro neziskovky odstartoval

🚀 16. května jsme spustili **pilotní kurz [Nezisk.Digital](https://cesko.digital/projects/nezisk-digital)**, ve kterém mentoři*mentorky z dobrovolnické komunity >č.d **podporují nestátní neziskové organizace (NNO) v navyšování digitálních kompetencí**.

💪 Mentoři*mentorky prostřednictvím metody **aktivního učení** pomůžou NNO systematicky **mapovat jejich potřeby, vytvořit plán a vybrat a implementovat vhodné nástroje** pro jeho uskutečnění. Organizace tak získají primárně měkké dovednosti, které v budoucnu dobře uplatní.

🤝 **Do kurzu Nezisk.Digital se zapojili**: [Cheiron T](https://www.cheiront.cz/), [RadoVan](https://radovan.fun/), [Tamtamy](https://www.tamtamy.cz/), [SIPORA](https://sipora.cz/), [Letokruh](https://letokruh.eu/) a [Česká asociace pro psychoterapii](https://czap.cz/).

 👀 **Chceš o projektu vědět víc?** Mrkni na info na [web](https://cesko.digital/projects/nezisk-digital), do [Miro](https://miro.com/app/board/uXjVML2qvDY=/?share_link_id=2066351132) na podklady, harmonogram a šablony, zkoukni showcase a návody na [YouTube](https://www.youtube.com/playlist?list=PLOX5xelTsEv-Z7CMKgee6zHSHH22R_u14) nebo se připoj ve [Slacku](https://cesko-digital.slack.com/archives/C02T7QPHGA3) do konverzace.

**Můžeš také dorazit 18. července na online Event Nezisk.Digital #2**, kde neziskovky ukážou své zkušenosti s kurzem a první hotové výstupy naživo!

**\> [Přihlas se na akci](https://cesko.digital/events/nezisk-digital-2)**

## Fantastická čtyřka oslavena!

🎂 30. května jsme se sešli v Kampusu Hybernská, abychom **společně oslavili další rok Česko.Digital**, přes [20 digitálních řešení](http://cesko.digital/projects) vytvořených v komunitě, 252 000+ hodin dobrovolnické pro-bono práce i to, že nás je ve Slacku už přes 6 000! Narozeniny se slaví každý rok, proto je pro nás velmi cenný jakýkoliv feedback. 

**\> [Jak se ti oslava líbila?](https://airtable.com/shro2tvhVPPAdDRXF)**

💙 Máme radost, že se nás sešlo opravdu hodně (přes 140 lidí!), **děkujeme za všechna milá narozeninová přání** i za vzájemné povídání nejen při opékání buřtů až do večerních hodin. Věříme, že jsme si událost užili všichni – a to i ti nejmladší, kteří se vyřádili v dětském koutku od [Sto skupin](https://www.stoskupin.cz/).

K dispozici už jsou fotky, které má na svědomí [Jakub Fiedler](https://www.linkedin.com/in/jakub-fiedler/)Petr Illek!

**\> [Prohlédni si fotky](https://drive.google.com/drive/folders/19JzeYGz66mjwd8YIdWbefxRDHByO55Iz)**

![](https://data.cesko.digital/newsletter/47/4-narozeniny-23.png)

## Tento Měsíc očima CEO je velmi speciální

💙 Tentokrát to nebudou novinky ze světa komunity, ale **osobnější pohled Evy na wellbeing a velký krok**, který se chystá udělat – tříměsíční sabatikl. Co Eva plánuje a proč se rozhodla pro tvůrčí volno?

**\> [Přečti si článek](https://blog.cesko.digital/2023/05/mesic-ocima-ceo-4)**

*Evi, děkujeme za tvou podporu a nasazení! Přejeme ti, aby sis to co nejvíce užila, a těšíme se na tvé nové zážitky a objevy. 🤗*

## Mapa dobrovolníků je nově v profilu uživatele na našem webu

🗺️ Zajímá tě, kolik dalších dobrovolníků je v lokalitě, kde býváš k zastižení? Mrkni na novou záložku **Mapa dobrovolníků v profilu uživatele**! 📍 Klepnutím na špendlík v mapě zobrazíš seznam uživatelů z daného okresu. Můžeš se tak propojit s ostatními podobně smýšlejícími dobrovolníky ve tvém regionu a společně třeba **zorganizovat offline lokální akci**.

**\> [Najdi dobrovolníky z blízkého okolí](https://cesko.digital/profile)**

![](https://data.cesko.digital/newsletter/47/mapa-dobrovolnika.png)

## Podcastový report ze třetího Meetupu Česko.Digital je tady

🎧 Od Anežky Müller se dozvíš, **proč tahle setkání děláme**, a od ostatních pozvaných třeba to, **co jim Česko.Digital dává**.

**\> [Pusť si osvěžující díl podcastu](https://podcasters.spotify.com/pod/show/poslouchatdigital/episodes/Report-Tet-Meetup-esko-Digital-aneb-Jak-se-naivo-potkv-opravdu-velk-remote-komunita-e23hv0v)**

# To nejlepší z našich projektů

## CSGOV

*Rozvíjíme otevřené řešení pro vytváření flexibilních webových stránek pro obce i organizace*

🚀 V květnu jsme v akceleraci přivítali projekt CSGOV, **otevřené řešení pro vytváření flexibilních webových stránek** (nejen) pro obce. Jeho platformu chceme redesignovat tak, aby byla co nejjednodušší a zároveň poskytovala propracovanou nadstavbu.\
\
🌒 **V jaké jsme fázi?** Pečlivě připravujeme výzkum s cílovými skupinami, diskutujeme o vhodném přístupu a chystáme se na samotný redesign.

**\>﻿ [Naši raketovou rychlost sleduj ve Slacku v kanálu #run-csgov](https://cesko-digital.slack.com/archives/C055BGPSEJY)**

## Kogito 2.0

*Aplikace vyvíjená na míru těhotným a ženám v poporodním období, které zažívají příznaky duševního onemocnění*

\
🎊 Nakopli jsme projekt a postavili silný **základní tým..** Máme jasný plán na příští týdny, povedl se nám **fantastický kickoff** a první sprint přinesl **konkrétní výsledky**.

\
🧠 Prozkoumali jsme **zpětnou vazbu** od uživatelek*uživatelů původní aplikace a náš UX tým ve Figmě vytvořil user journeys. Pomocí nich odhalujeme, co vylepšit nebo upravit, a diskutujeme, jaký přístup bude pro Kogito nejužitečnější.

👫 **Chceš být u toho?** Hledáme **React Native vývojáře*vývojářky** pro zhodnocení technického stavu aplikace. Pomůžeš nám její ne-produkční verzi vizuálně postavit na nohy?

**\>﻿ [Přidej se do týmu](https://cesko.digital/opportunities/rec6xgSARW9Q3bpnS)**

## Movapp

*Základy češtiny a ukrajinštiny pro běžné životní situace*

👆 Movapp vstupuje do další fáze. Jazykový obsah si nyní můžeš na webu **snadno procvičovat**. Feedback k první beta verzi postupně sbíráme a budeme rádi, když nám ho dáš vědět i ty.

**\> [Procvič si ukrajinštinu](https://www.movapp.cz/exercise)**

📣 **Náš Telegram účet roste.** Od únorového spuštění jsme nasbírali přes 555 sledujících, napsali přes 111 příspěvků a propojili se s nejdůležitějšími kanály v ČR.

**\> [Sleduj nás](https://t.me/movappcz)**

## Mingly (dříve Tvoje láska)

Největší online komunitní platforma pro navazování vztahů (nejen) pro lidi s handicapem

💗 **Tvoje láska se mění na Mingly!** Vzhledem k rozšíření projektu směrem ke komunitní platformě a plánované zahraniční expanzi jsme se rozhodli pro změnu názvu.

🏆 Název **Mingly** nám v testování vyšel jako **jednoznačný vítěz**. Děkujeme všem marketingovým expertkám a expertům z týmu Česko.Digital, kteří se na rebrandingu podíleli. 

✌️ Novým názvem nekončíme. Aktuálně pracujeme na vytvoření komplexní **brand identity** včetně nového loga, písma a barev. 

💻 Pustili jsme se s IT týmem do vývoje a **rozšiřujeme náš tým** – aktuálně hledáme vývojáře*vývojářku s [TypeScriptem a Reactem](https://cesko.digital/opportunities/recjAnkmwYBHJpgNF).

# Newsletter 3x jinak

📰 Novinky o komunitě. Hledané role do projektů. Úspěšné příběhy už zapojených dobrovolníků. I zajímavosti ze světa řízení projektů a technologií v nezisku. To vše a mnoho dalšího se dozvíš v jednom z našich **pravidelných newsletterů**.

**\> [Přihlas se k odběru](https://cesko.digital/go/newsletters) nebo sdílej dál**

**Na čem pracujeme v dalších projektech a co se nám na nich za poslední měsíc povedlo? To se dozvíš u nás na [wiki](https://cesko-digital.atlassian.net/l/c/1RriTPgP).**

# Události

## Skoncuj se zahlcením ve Slacku – aktuální výzvy a novinky v komunitě rychle a přehledně

🤓 Přidej se **13. června od 17:30** na první online **Komunitní hodinku** – informacemi nabité setkání pro všechny, koho zajímá dění v Česko.Digital. Poslechneš si novinky z komunity a aktuálních projektů nebo se podělíš s ostatními o zajímavá témata a rady.

**\> [Registruj se](https://cesko.digital/events/community-hour-1)**

## Program Festivalu kreativní byrokracie 2023 odhalen

📅 19. června v 8:30 v Centru architektury a městského plánování v Praze začne [Festival kreativní byrokracie](https://creativebureaucracy.cz/) s programem, o který nechceš přijít! 

📣 Čeká na tebe **5 panelových diskusí**, **3 skvělé keynote** od Matthiase Spielkampa, Anne Aagaard a Hanne Rønning Jorud a Kláry Šimáčkové Laurenčíkové, **3 kulaté stoly**, do kterých se můžeš zapojit, nebo **1 absolventský film** Tomáše Vorla a **1 film celovečerní**. Pro opravdu aktivní účastníky a účastnice se odpoledne koná **NeKonference** na téma **Samosprávy to dělaj lepší!**

🤝 I letos se můžete přihlásit na některý ze 6 workshopů od eDokladovky, [Pábení](https://www.pabeni.cz/), [NPI](https://www.npi.cz/), [ASWA](https://aswa.cz/), [Úřadu vlády](https://www.vlada.cz/cz/urad-vlady/) nebo [Czechdesignu](https://www.czechdesign.cz/).

🤓 Svůj program Festivalu kreativní byrokracie 2023 si tedy kreativně sestavíš podle své chuti. Těšíme se na tebe.

**\> [Zaregistruj se](https://airtable.com/shrMrFNVTFQo1emdX)**

**\> [Projdi si detailní program Festivalu](https://creativebureaucracy.cz/)**

## Víš jak na design a řízení (neziskového) produktu a služby?

🧠 **15. června se bude konat [Mastermind](https://cesko.digital/events/mastermind-design-rizeni)** v Praze (Kiwi.com – Karlín). Je to setkání v uvolněném a přátelském prostředí, kde má každý prostor položit otázku, představit nápad, zmínit problém nebo potřebu, se kterou se potýká. Na toto téma pak od ostatních dostane zpětnou vazbu, postřehy a nové úhly pohledu a zkušeností. Při sdílení hledáme s ostatními cesty, jak vyřešit nebo posunout téma.

**\> [Přihlas se](https://cesko.digital/events/mastermind-design-rizeni)**

## Další Hack Day za rohem

Sešli jsme se tentokrát v komorní sestavě asi deseti lidí a prezentace Milli Boškové iniciovala velmi zajímavou debatu o tom, jak rozdílně (!) vnímáme roli testerů na projektech. Následně jsme společně se Zuzkou „ukažte mně to a já vám to rozbiju“ Šrůmovou procházeli aplikaci Kogito 2.0.

👉 **Srdečně Tě zveme na příští Hack Day, který proběhne tradičně v žižkovské [Pracovně](https://www.pracovna.cz/) v sobotu 24. června.** A co se jako projektový tým domluvit a dorazit a společně posunout svůj projekt? Zrovna tak můžeš dorazit i jen tak, prostě se jen potkat Těšíme se na Tebe! 

**\> [Registruj se](https://cesko.digital/events/hack-day-6)**

Máš oblíbené téma, které chceš prezentovat ostatním?

**\> [Dej o nám vědět na Slacku v kanálu #ceskodigital-tech](https://cesko-digital.slack.com/archives/CS7RPPVUL)**

# Partnership

## Mít finančního partnera je skvělé, ale mít dlouhodobého finančního partnera je přímo úžasné

💙 Je to tak – **[Nadace PPF](https://nadaceppf.cz/) se nás rozhodla podpořit už druhý rok v řadě**. Úspěšná spolupráce, například na redesignu aplikace [Nepanikař](http://nepanikar.eu), vývoji aplikace [Preventivka](https://www.loono.cz/mobilni-aplikace) nebo rozvoji projektů pro pomoc lidem utíkajícím před válkou na Ukrajině, s sebou přináší nejen krásný dopad, ale i kultivaci společných hodnot a velké důvěry.

✌️ Díky tomu se teď můžeme ještě důrazněji zaměřit na řešení problému neefektivního využívání digitálních technologií veřejnou sférou, místo abychom se utápěli v partnerské administrativě. Děkujeme!

**\> [Poslechni si, jak probíhal redesign Nepanikař i díky Nadaci PPF](https://podcasters.spotify.com/pod/show/poslouchatdigital/episodes/Nepanika-Jak-dobrovolnci-v-esko-Digital-redesignovali-appku--kter-pomh-statiscm-lid-nejen-pi-zkostech-e1v0of8/a-a9bcm21)**

# Nachytři se s námi

## Nauč se využívat digitální podepisování

 ✍️ Chceš zjistit, jaké jsou možnosti digitálního podepisování dokumentů a jak je využít v praxi? Pak se připoj **15. června v 17:00** k webináři Radima Studzinského a Dalibora Kováře, kteří ti představí **různé typy elektronických podpisů** a práci s nimi. Navíc se dozvíš vše o **autentizaci přes BankID** a na praktických příkladech se naučíš automatizovat celý proces.

**\> [Zaregistruj se](https://cesko.digital/events/digitalni-podepisovani-dokumentu)**

## Vývojářský meetup s NAKIT je za námi

🧑‍💻 Jak probíhá porcování legislativního mamuta, když chceš jako vývojář*ka dodávat pro stát? Akce už sice proběhla, ale svoji porci know-how si můžeš dodatečně odnést **z materiálů a prezentací.**

**\> [Prolistuj si materiály a prezentace](https://drive.google.com/drive/folders/1LLRmJKewBjE2P-cn4XNI_p5U8cHAzkCk?usp=share_link)**

## V hlavní roli Product Designer

🧠 13. října 2022 proběhl **Mastermind na téma Product Designer – Design proces dopadového projektu**. Účastníci*účastnice se zabývali například úlohou Product Designera, řešením financí pro projekt nebo minimalistickým design procesem. Nejzajímavější postřehy a tipy z Mastermindu se dozvíš v blogovém článku Kláry Scholleové!

**\> [Ego nechte za dveřmi a přečtěte si víc](https://blog.cesko.digital/2022/12/mastermind-product-design)**

# Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. Všechny pozice najdeš přehledně na Portálu dobrovolníka!

\> [Nakouknout do Portálu](https://cesko.digital/dashboard)

Víš, že na Portálu najdeš pod názvem Marketplace i příležitosti od neziskovek mimo Česko.Digital?

## Děkujeme, že tě baví číst.digital!

## Tým newsletteru

*Koordinace: Lenka Moravcová a Hana Burešová*

*Texty: Lucie Porazilová, Lenka Koňaříková, Hana Langerová, Terézia Palaščáková, Tereza Kubíčková, Jana Uvízlová, Andrea Srpová, Tereza Králová, Martin Rácz*

*Edit: Martina Habová, Terézia Palaščáková*

*Korektura: Silvie Mitlenerová*

*Grafika: Monika Pavlovičová, Lukáš Návesník*

*Podcast: Lukáš Návesník, Jiří Ryszawy*