---
title: "číst.digital/51: Kolik problémů digitalizace detekujeme ve státní
  správě? | Co tě čeká na Týdnu pro Digitální Česko? | Movapp zakládá
  neziskovku"
author: content.team
tags:
  - newsletter
cover: https://data.cesko.digital/newsletter/51/cover51.png
date: 2023-10-12-01-25
slug: cist-digital-51
description: Ahoj Česko.Digital! 👋 První pacienti/pacientky testují e-kurz
  Revma v klidu. Pouštíme se do CSGOV 2.0. Víme, jaké bariéry stojí v cestě
  rozvoji technologií ve státní správě. Jak se Česko.Digital zapojí na Týdnu pro
  Digitální Česko? Přidáš se? Čti dál a užij si říjnovou nálož novinek z naší
  komunity.
lang: cs
---
<center><iframe style="border-radius:12px" src="https://open.spotify.com/embed/episode/1iKUGtWOSEmNQTv5sFhp29?utm_source=generator&theme=0" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe></center>

# Horké novin(k)y měsíce

## Komunikace průzkumu klíčových aktérů 

👩‍💼👨‍💼 Co brání rozvoji technologií na úřadech? 👀 Od začátku jsme tušili, co brzdí pokrok technologií ve státní správě, ale neměli jsme aktuální data, o která bychom se mohli opřít. **Teď je máme.** Díky odpovědím 2 000 úředníků a úřednic jsme formulovali **7 největších problémů**.

**\> [Mrkni na výsledky průzkumu shrnuté v prezentaci](https://docs.google.com/presentation/d/1dn0e3NNoDaTXCJvduSySMUno7PpnTvENVHlCoi2mrSM/edit#slide=id.g27a3ddc20a3_0_0)**

![](https://data.cesko.digital/newsletter/51/postrehy-z-pruzkumu.png)

## Movapp i po 1,5 roce stále stojí za Ukrajinou

🌻 15 000 instalací, pozitivní ohlasy, nominace na Křišťálovou Lupu – toho všechno Movapp dosáhl. A jelikož je studium češtiny stále velký problém, **Movapp dál pokračuje**. Dokonce k tomu zakládá vlastní neziskovou organizaci a hledá finanční podporu. Hlavní prioritou Movappu bude i nadále tvorba softwarových nástrojů na pomoc ukrajinským uprchlíkům se zvládáním češtiny. Přáním je v budoucnu rozšířit pomoc i na další jazykové menšiny.

💙 Do Movappu se zapojilo 100 dobrovolníků/dobrovolnic ze 6 zemí světa. 2 z nich si díky zkušenostem v projektu následně našli svou práci snů. **Děkujeme všem, kdo jste se zapojili.** Movapp se neloučí, i nadále hledá dobrovolníky/dobrovolnice a pořád ho najdeš na Slacku >č.d pod #run-ua-movapp.

📺 Víc informací včetně praktických rad k zakládání neziskové organizace se dozvíš z uskutečněného webináře „Jak založit neziskovku – zkušenosti projektu Movapp“.

**\> [Podívej se na záznam webináře](https://youtu.be/SZuzYd1qvT8)**

**\> [Přihlas se k odběru Movapp newsletteru](https://www.movapp.cz/newsletter)**

## Praktický kurz Nezisk.Digital na míru NNO s podporou mentorů a využitelnými výsledky

Přihlas se se svou neziskovou organizací do připravovaného [zimního běhu kurzu Nezisk.Digital](https://cesko.digital/projects/nezisk-digital) **právě teď**! Kurz je díky grantu od MPSV pro neziskové organizace **zdarma**. Během něj vám pomůžeme posoudit a optimalizovat nástroje pro spolupráci, komunikaci a bezpečnost ve vaší neziskové organizaci. **Za podpory facilitátora/facilitátorky kurzu**a **vám přiřazeného mentora/mentorky** naleznete ten správný nástroj, díky němuž budete ve své práci opravdu efektivní.

**\> [Zarezervuj si místo pro svou neziskovku v zimním běhu kurzu Nezisk.Digital](https://airtable.com/appBMJcLnBva02IEy/shrlymCJWH9WCdGRq)**

\> Máš o účast v kurzu zájem? **[Doraž na online event Nezisk.Digital: Jak bude probíhat zimní kurz a proč se do něj zapojit (Q&A)](https://cesko.digital/events/nezisk-digital-zimni-kurz)**

\> Chceš sdílet své zkušenosti s neziskovými organizacemi jako mentor/mentorka? **[Vyplň dotazník a my se ti ozveme s bližšími informacemi](https://airtable.com/apppZX1QC3fl1RTBM/shrAuq9tVRMtiksIJ)**

# To nejlepší z našich projektů

## Revma v klidu

*Motivačně-edukační cvičební e-kurz nejen pro pacienty s revmatem*

🤝 Technický a UX tým usilovně (spolu)pracují na tom, aby byl průchod kurzem pro uživatele/uživatelky co nejsnazší. Ve verzi pro počítač už zbývá doladit pár posledních vizuálních detailů a testování může začít!

📲 Vybrali jsme testovací skupinu pacientů/pacientek, která získá předběžný přístup do portálu a dá nám zpětnou vazbu na funkce, prostředí i obsah.

😎 K videím jsme přidali titulky, aby byla uživatelsky co nejpřístupnější.

## CSGOV

*První volně dostupné (openSource) řešení pro tvorbu webu pro obce a nezisk*

📋 **Dokončili jsme průzkum** a závěrečná zpráva bude brzy na světě. Co jsme se dozvěděli?

* O dostupné řešení pro správu webu i občany **je rozhodně zájem**.
* Vložit text či obrázky na stávající stránky obcí dokáže být takřka bojem o holý život.
* Nabízená platforma musí být **dostatečně přehledná** a intuitivní.

💪 Změnit web není vůbec jednoduché. Do hry vstupují transakční náklady i vendor-lock-in provázaný se stávajícím systémem. Ale my se nevzdáváme. Začali jsme s implementací design systému a **pouštíme se do CSGOV 2.0**.

**Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).**

# Setkání (nejen) s Česko.Digital

## Česko.Digital letošním partnerem Týdne pro Digitální Česko 

[Letošní ročník](https://budoucnostjedigitalni.gov.cz/) je ve znamení rozvoje digitálních dovedností, tedy tématu, které je nám v Česko.Digital hodně blízké. Co jsme si pro tebe za Česko.Digital v rámci akce #tydenprodigitalnicesko připravili?

✨ **Panelovou diskuzi 4 světů** – systémová změna ve vzdělávání veřejné sféry (naživo v Praze)

✨ **Jak si stojí české děti a Češi a Češky obecně s digitálními kompetencemi?** – Nasdílíme výsledky letošního ročníku největšího mezinárodního online testu IT Fitness Test V4 + Ukrajina (naživo v Praze) 🧑🏻‍💻

✨ **Společně s našimi partnery připravujeme také 3 online webináře** – Canva pro vzdělávání pro učitele/učitelky, pro neziskové organizace a také pro týmy vládních úředníků a úřednic 🖼️🎨

Pojď do toho s námi – těšíme se na tebe! Podívej se na [](https://budoucnostjedigitalni.gov.cz/?fbclid=IwAR01KRlsUeY_FC91RA5Z5jSUnlUIS4GDUJcRY4SfywrFVI5TrbDQhi1ZVZI) další [zajímavé kurzy, přednášky a webináře](https://budoucnostjedigitalni.gov.cz/) od všech partnerů. 🚀🌟 

💡 **Kdy?**  20.–24. listopad 2023 

💡 **Kde?** V 7 městech Česka a hlavně i online

![](https://data.cesko.digital/newsletter/51/tyden-pro-digitalni-cesko.jpg)

# Nachytři se s námi

## Řešit produkt, nebo tým? Závratné postřehy z Mastermindu

🧠 V červnovém Mastermindu, při kterém se nejvíce diskutovalo o **řízení produktů a lidí**, jsme se hlouběji **věnovali 5 vybraným problémům**:

*  Jak na neziskové projekty získat seniorní odborníky/odbornice?
*  Lidé v týmu nekomunikují. A co když je chyba jinde?
*  Kdy je na čase rozloučit se s kolegou/kolegyní?
*  S jakým produktem začít jako s prvním?  
*  Jak strategicky vylepšovat produkt?

💡 Zajímá tě, zda se nám podařilo najít **odpovědi na záludné otázky**? Více se dozvíš na blogu v článku od [Adély Sýkorové](https://cz.linkedin.com/in/adela-sykorova/cs).

**\> [Přečti si postřehy z Mastermindu](https://blog.cesko.digital/2023/06/bariery-digitalni-inkluze)**

## Zlepšujeme profil uživatele na našem webu

💙 Na spokojenosti našich dobrovolníků/dobrovolnic nám záleží, a proto neustále **vylepšujeme** systém fungování komunity. Díky **novým vychytávkám** si teď v profilu uživatele můžeš nastavit mnohem více funkcí a užít si tak své dobrovolnictví naplno. V novém článku ti je ukáže [Aneta Böhmová](https://www.linkedin.com/in/aneta-b%C3%B6hmov%C3%A1-043740216/).

**\> [Mrkni na nové vychytávky](https://blog.cesko.digital/2023/08/nove-vychytavky-na-nasem-webu)**

## Digitální technologie pro všechny: Česko.Digital za podpory Google.org realizuje projekt Digitální inkluze

Nový díl podcastu poslouchat.digital 🎧👋 Lujza Kotryová z Česko.Digital s Pavlou Grigarovou z Google Česká republika **mluví o projektu Digitální inkluze** a o tom, **jak počítačová gramotnost může pomáhat lidem**. 

**[\> Poslechni si nový díl](https://podcasters.spotify.com/pod/show/poslouchatdigital/episodes/Digitln-technologie-pro-vechny-esko-Digital-za-podpory-Google-org-realizuje-projekt-Digitln-inkluze-e2aekho)**



## Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. Všechny pozice najdeš přehledně na Příležitostech k zapojení!

**\> [Mrkni na Příležitosti k zapojení](https://cesko.digital/dashboard)**

*Víš, že na Portálu najdeš pod názvem Marketplace i příležitosti od neziskovek mimo Česko.Digital?*



## Děkujeme, že tě baví číst.digital!

**Tým newsletteru**

*Koordinace: Lenka Moravcová a Hana Burešová*

*Texty: Martina Hradecká, Lenka Koňaříková, Aneta Böhmová, Hana Burešová*

*Edit: Martina Habová, Kateřina Sikorová, Terézia Palaščáková*

*Korektura: Silvie Mitlenerová*

*Grafika: Monika Pavlovičová, Lukáš Návesník*

*Podcast: Lukáš Návesník, Jiří Ryszawy*