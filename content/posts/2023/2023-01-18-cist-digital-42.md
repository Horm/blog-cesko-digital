---
title: "číst.digital/42: Společnost Avast si dává záležet na dobrovolnictví |
  Ohlédnutí naší CEO za uplynulým rokem | Spustili jsme Volební kalkulačku k
  prezidentským volbám"
author: hana.buresova
cover: https://data.cesko.digital/newsletter/42/cover42.png
date: 2023-01-18-10-21
slug: cist-digital-42
description: Ahoj Česko.Digital! 👋 Vítáme tě v novém roce a přinášíme ti žhavé
  novinky za uplynulý měsíc. V novém dílu podcastu poslouchat.digital se dozvíš,
  jak ve společnosti Avast (nyní Gen) přistupují k expertnímu dobrovolnictví
  svých zaměstnanců. Volební kalkulačka pokořila velký milník - vyzkoušej si ji
  i ty před 2. kolem prezidentských voleb. Ohlédneme se také s naší CEO za
  uplynulým rokem a nechybí ani pozvánka na akci Safezóny nebo nejnovější
  know-how z komunity. Tak směle do čtení! 📰
lang: cs
---
# Žhavé novinky měsíce

## Proč Avast (nyní Gen) podporuje expertní dobrovolnictví vlastní nadací?

🎙️ Protože pomáhá růst nejen lidem, ale rovnou celé firmě. **V novém díle podcastu poslouchat.digital** se o tom bavila **[Martina Habová](https://www.linkedin.com/in/kdo-je-martina-habov%C3%A1/)** s **[Julií Losekoot Szymańskou](https://www.linkedin.com/in/juliaszymanska/)**, která má v Avast Foundation (nyní Gen Digital) expertní dobrovolnictví na starost.

V 45 minutách se toho dozvíš o tom, jak v Avastu nastavili **systém expertního dobrovolnictví** a co jim to přináší.  Tento díl nabízí spoustu inspirace pro všechny HR a CSR manažery, kteří o zavedení expertního dobrovolnictví ve firmě uvažují. Znáš někoho takového? ❤️‍🔥

**\> [Nasdílej mu tento díl nebo si ho rovnou poslechni!](https://spotifyanchor-web.app.link/e/o0Uyexsjgwb)**

## Jak se podařilo měnit Česko k lepšímu v roce 2022?

💙 Pomoc neziskovým organizacím, nové spolupráce, ale také změny v týmu a loučení.

**\> [Přečti si osobní shrnutí CEO Česko.Digital Evy Pavlíkové](https://blog.cesko.digital/2023/01/pohled-na-rok-2022-ocima-CEO-Cesko-Digital)**

## Spustili jsme Volební kalkulačku pro prezidentské volby

🗳️ Komunální a senátní volby 2022 provázely **2 populární kalkulačky**, které vznikly díky spojení sil Česko.Digital a [KohoVolit.eu](https://kohovolit.eu/). Na úspěšnou spolupráci navazujeme a máme pro tebe aktuální **kalkulačku pro prezidentské volby 2023 obohacenou o nové funkce**: 

* Sdílej výsledky.
* Vytvoř si profil a sleduj, jak se tvoje názory a výsledky (ne)mění v čase.
* Vyzkoušej si „kalkulačku pro mladé“ (vytvořená se studenty z projektu Názory politiků).
* Prostuduj si „kalkulačku pro politické fajnšmekry“ s více než 100 otázkami. 

⚖️ V 1. kole navštívilo kalkulačku **2 064 000 unikátních návštěvníků, kteří si zobrazili 61 miliónů stránek na webu Volební kalkulačky**. Pokořili jsme tak náš ambiciózní cíl 2 milionů uživatelů. K finálnímu výsledku se přes všechny otázky proklikalo 941 000 potencionálních voličů. 

**\> [Zorientuj se ještě před 2. kolem prezidentských voleb s vychytanou kalkulačkou](https://www.volebnikalkulacka.cz/)**

## Safezónu předáváme do nejlepších rukou

🤝 Předali jsme online místo pro prevenci a pomoc při duševní nepohodě dětí a mládeže organizaci [Kudykampus](https://kudykampus.cz/). Nový tým má s projektem **velké plány**. Jsme rádi, že [Safezóna](http://safezona.cz) bude dál pomáhat dětem i mladým lidem. Novému týmu držíme palce!

🎉 Oslav s námi předání i pokračování Safezóny! 20. 1. se v [Magenta Experience Centru](https://magentaexperience.cz/) setkáme s partnery, proběhne retrospektiva projektu, představení nového týmu a jejich plánů se Safezónou. Akce bude probíhat offline i online od 17 do 21 hodin. 

**\> [Svoje místo na akci si zajistíš tady](https://forms.gle/ym4vyngr7UgwjLK4A)**

## „New year, new me!“ – Nepanikař, 2023

✨ Appka Nepanikař má **nový design**! I když je to v jádru pořád stejný parťák pro všechny, kteří potřebují pomoc a podporu při psychických obtížích, je modernější, uživatelsky přívětivější a také víc trendy. Velké díky zhruba 20 dobrovolníkům Česko.Digital, kteří redesign během 10 měsíců navrhli a uskutečnili! Za podporu děkujeme hlavnímu finančnímu partnerovi aplikace [Nadaci PPF](https://nadaceppf.cz/), která je současně i hlavním finančním partnerem Česko.Digital. Byla to právě Nadace PPF, kdo propojení týmu aplikace Nepanikař a komunity Česko.Digital inicioval.

Tak letos hlavně nepanikař a měj bezplatnou pomoc vždycky po ruce. 💪

**\> [Stáhni si aplikaci](https://nepanikar.eu/)**

# To nejlepší z našich projektů

## Movapp

*Naučte se základy češtiny a ukrajinštiny pro běžné životní situace*

👏 Pomáháme se základy češtiny a ukrajinštiny pro běžné životní situace. **V minulém roce se nám dařilo.** Náš **[web](https://www.movapp.cz)** navštívilo 100 000 návštěvníků a aplikaci si stáhlo 10 000 uživatelů. 

❄️ A jak se web během roku **měnil**? Podobně **jako [roční období](https://www.movapp.cz/wiki/vyvoj-titulni-stranky) za oknem**. Pozor, vánoční verze brzy roztaje a zase zmizí. 

🤗 Teď **spolupracujeme s volnočasovým ukrajinským centrem** na Nuselské radnici v Praze, ať je naše pomoc s češtinou ještě lepší.

![](https://data.cesko.digital/newsletter/42/movapp-screen.png)

## Cvičte s revmatem

*Motivačně edukační cvičební e-kurz nejen pro pacienty s revmatem*

🤸 Mít revma není žádný med, a proto lidem s tímto onemocněním pomáhá [Revma Liga ČR](https://www.revmaliga.cz/) už víc jak 30 let. O zlepšení kvality života více než 100 tisíc pacientů nově usiluje i **projekt v inkubaci Česko.Digital** s názvem **Cvičte s revmatem**.\
\
Zajímá tě víc? **\> [Přečti si o projektu na naší stránce](https://cesko.digital/projects/cvicte-s-revmatem)**

**Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP)**

# Nachytři se s námi

## Jak se naučit pracovat s emocí, kterou většina z nás nechce – se vztekem

😤 Vztek. Agrese. Hněv. Zuřivost. Karla McLarenová, spisovatelka a psycholožka, o vzteku říká, že kdyby mu měla dát lidskou podobu, popsala by ho jako někoho mezi oddaným strážcem hradu a starým mudrcem. Pokud přijmeme hypotézu, že emoce jsou kontrolky našich nenaplněných potřeb, **k čemu je nám vztek**? To ti vysvětlí [Sandra Fridrichová](https://www.linkedin.com/in/sandra-fridrichova/) na webináři, který se uskuteční v **pondělí 6. 2. 2023 od 18:15**!

**\> [Registruj se v události](https://cesko.digital/events/jak-pracovat-se-vztekem)**

## Web Safezóny podroben nejpřísnější kritice

🌍 Když tvoříš bezpečné místo pro děti, musíš se na danou věc podívat jejich očima. A proto si dobrovolníci z týmu Safezóny zavolali na pomoc skutečné odborníky. **Vybrali skupinku 12 dětí**, složenou z holek i kluků, navštěvující základní či střední školy, z různých koutů republiky. Ti všichni se **podívali Safezóně pěkně na zoubek**. 🦷 Jak vypadal proces přípravy výzkumu? Líbily se stránky dětem? Marketingová koordinátorka Safezóny [Markéta Horáková](https://www.linkedin.com/in/marketahorakova10/) si připravila článek, který blíže představuje jednotlivé kroky testování webu. Přečti si ho na našem blogu.

**\> [Jak jsme testovali s dětmi web Safezóny a co jsme si odnesli](https://blog.cesko.digital/2022/12/jak-jsme-testovali-web-safezony)**

## Jsou tvé aplikace opravdu nezranitelné?

🔐 Někteří podceňují **zranitelnost aplikací** a online prostředí. Nebuď jako Clubhouse nebo Nissan a podívej se na ty **nejdůležitější tipy**, na co se při zabezpečení aplikací zaměřit. Začti se do nového článku od [Štefana Prokopa](https://cz.linkedin.com/in/stefan-prokop-cz?trk=public_profile_browsemap). Na téma kyberbezpečnosti se bude dále zaměřovat, tak blog bedlivě sleduj!

**\> [Kolik životů má vaše aplikace? Přinášíme 8 tipů, jak ji zabezpečit před kyberútoky](https://blog.cesko.digital/2022/12/8-tipu-zabezpeceni-aplikace-pred-kyberutoky)**

![](https://data.cesko.digital/newsletter/42/strip_1a-momo.png "Ilustrace od @momo.animate")

# Dobro.tip od Jany Uvízlové

🫤 Copywritingem se živím přes 7 let. Z toho 5 let jako volnonožec. Jsem pečlivka a mám na sebe **vysoké nároky**. To se výrazně promítá do toho, jak nahlížím na výsledky své práce. Při odevzdávání textů mě sužovaly **nejistoty** o tom, zda text skutečně splňuje zadání, nejsou v něm chyby a má správnou tonalitu nebo nezklamu klienta.

👍 Co ti budu povídat. Byly to nervy. Náhodou jsem se dozvěděla, že se tomu říká imposter syndrom. Uf, **nikdo nechce mít syndrom**! Máš ho i ty? Neboj, **časem se to zlepší** jako u mě. Nevymizí, ale naučíš se s ním žít. Jak se to povedlo mně? Při odevzdávání práce si řeknu, že jsem pro text **udělala maximum**, připomínky ze strany klienta můžou text ještě vylepšit a že jsme jenom lidi. Ani ty se nenech sežrat pochybami a pracuj tak, abys měl/a z práce dobrý pocit!

# Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. **Všechny příležitosti najdeš přehledně na** [**Portálu dobrovolníka**.](http://cesko.digital/portal-dobrovolnika)

**Nepřehlédni ani druhou část s názvem Marketplace. Ten ti nabízí příležitosti v projektech jiných neziskových organizací – mimo Česko.Digital.**

## Děkujeme, že jsi s námi!

**Jak se ti líbí náš newsletter?** Budeme rádi, když nám [necháš zpětnou vazbu](https://airtable.com/shrLH9CrSztEXGnKa), která nám ho pomůže vylepšit. A jestli se na tvorbě tohoto newsletteru chceš také podílet, ozvi se v kanálu [\#ceskodigital-obsah](https://cesko-digital.slack.com/archives/C01FQBDMDGQ) ve Slacku nebo napiš na [terezia@cesko.digital](mailto:terezia@cesko.digital). 🤗

Digitálu zdar!

**Za obsahový tým Česko.Digital**

*Koordinace: Hana Burešová a Lenka Moravcová*

*Texty: Veronika Tomášová, Hana Langerová, Gabriela Konvalinková, Petr Hrudka, Kateřina Müllerová, Lenka Moravcová, Barbara Tesařová, Jana Uvízlová, Adéla Bolváriová*

*Korektura: Martina Mašlaňová*

*Grafika: Monika Pavlovičová*

*Podcast: Lukáš Návesník, Jiří Ryszawy*