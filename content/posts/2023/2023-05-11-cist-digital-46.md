---
title: "číst.digital/46: Otestuj své digitální dovednosti | Slavíme už 4.
  narozeniny 🎉 | Spouštíme pilotní verzi digi kurzu pro neziskovky"
author: content.team
tags:
  - newsletter
cover: https://data.cesko.digital/newsletter/46/cover46.png
date: 2023-05-11-06-24
slug: cist-digital-46
description: Ahoj Česko.Digital! 👋 Veřejná sféra nepoužívá efektivně digitální
  technologie. V Nezisk.Digital v létě pomůžeme 10 neziskovkám. A o Digitální
  inkluzi víš? Můžeš se zapojit. Nejdřív business, potom párty – 30. 5. slavíme
  4. narozeniny Česko.Digital. 🎉 Zarezervuj si místo a přijď!
lang: cs
---
# Horké novin(k)y měsíce

## 14 226 otestovaných a 1. měsíc za námi. Pomoz nám pokořit cíl pro ČR do letních prázdnin!

💻Spolu s [AAVIT](https://aavit.cz/) jsme partnery **2. mezinárodního ročníku testování digitálních dovedností IT Fitness Test 2023 pro Visegrádskou skupinu a Ukrajinu**. V letošním ročníku chceme dosáhnout alespoň 20 000 otestovaných.

⌛**Neváhej a testuj své digitální dovednosti už dnes.** Získáš **bezplatný certifikát** potvrzující úroveň tvých digitálních znalostí a dovedností. Testování probíhá **až do konce října 2023**.

🎒 Zaujalo tě to? S chutí pošli [odkaz na test](https://itfitness.eu/cs/ucty/vyber-testu/) svým kamarádům. Nebo nám pomoz zapojit celé třídy a školy: **testování má především zmapovat digitální dovednosti žáků základních, středních a vysokých škol**. Ti úspěšní se automaticky zapojují i do soutěže.

🤝 Hlavním partnerem testu je společnost [Microsoft](https://www.microsoft.com/cs-cz) a odbornou záštitu nad testem převzalo  [Ministerstvo školství, mládeže a tělovýchovy](https://www.msmt.cz/), [Ministerstvo práce a sociálních věcí](https://www.mpsv.cz/), [Kabinet místopředsedy vlády pro digitalizaci při Úřadu vlády ČR](https://digitalnicesko.gov.cz/) a [Svaz průmyslu a dopravy České republiky](https://www.spcr.cz/). Velké díky patří i hlavnímu projektovému koordinátorovi [Digitálna koalícia](https://digitalnakoalicia.sk/).

**\> [Ulov si svůj certifikát](https://itfitness.eu/cs/)**

**\> Fandi nám na [Instagramu](https://www.instagram.com/itfitness_test_cz/) a [Facebooku](https://www.facebook.com/itfitnesstestcz)**

## 4. narozeniny Česko.Digital se blíží – přijď a oslav je s námi!

🎂 Čas letí a fantastická čtyřka je tady. 🍀🦸 Poslední rok byl zase pořádná jízda – a taková bude i oslava našich 4. narozenin, na kterou tě srdečně zveme! 🎂 Uvidíme se v úterý **30. 5. od 16:30 v Kampusu Hybernská** v centru Prahy. Vychutnáš si přátelskou atmosféru, program, networking, drinky, dobré jídlo a samozřejmě skvělou komunitu lidí. Nenech si akci ujít a klidně doraž i s rodinou, partnery nebo kamarády. Těšíme se na tebe!

**\> [Chyť si své místo](https://airtable.com/shr6qarWkekM2r9cy)**

## 💛💙 Nepřestáváme být solidární

🎊 Více než rok trvá válka na Ukrajině 🇺🇦 a stejně dlouho v Česko.Digital pomáháme prostřednictvím technologií těm, které vyhnala z domovů. Společně jsme na svět přivedli hned **6 projektů s neskutečným dosahem**, mezi nimi i rozcestník **Stojíme za Ukrajinou**, který získal 1. místo v **Křišťálové Lupě** v kategorii Veřejně prospěšná služba a navštívilo ho víc než 770 000 lidí. To vše díky nasazení odhodlaných dobrovolníků a finanční podpoře partnerů. S čím vším jsme už dokázali pomoci?

**\> [To zjistíš v článku](https://blog.cesko.digital/2023/03/6-digitalnich-projektu-ktere-pomohly-ukrajincum-v-cesku)**

## Už máš hrneček Rezortismu zmar?

Víš jak na pružnější, rychlejší a srozumitelnější úřady? Kup si ručně vyráběný hrneček z porcelánky v Dubí a částkou 570 Kč podpoříš aktivity komunity v oblasti veřejné správy. Chceme kultivovat sebevědomí našich úředníků, podpořit jejich chuť k inovacím a experimentům, dávat prostor těm nejlepším lidem a učit se jeden od druhého. Rezortismu zmar, spolupráci zdar!

**\> [Koupit](https://shop.czechdesign.cz/ceskodigital/hrnecek-rezortismu-zmar/)**

# To nejlepší z našich projektů

## Nezisk.Digital

*Podpořme veřejnou sféru v efektivním využívání digitálních technologií, aby mohla řešit celospolečenské problémy a tím zlepšovala podmínky pro život lidí v ČR.*

🥳 Od průzkumu jsme se dostali k prezentování výstupů – **bariér, které brání nestátním neziskovým organizacím (NNO) efektivně využívat technologie** – a propojili jsme v diskuzi 33 lidí ze 4 světů: nezisku, technologie, komerce a představitelů státní správy a samosprávy. 

**[\> Zjisti, co brání neziskovým organizacím v efektivním využívání technologií](https://blog.cesko.digital/2023/05/co-brani-neziskovym-organizacim-v-efektivnim-vyuzivani-technologii-prinasime-vysledky-vyzkumu)**

🚀 **Vytvořili jsme pilotní kurz**, který vyhodnotí situaci v NNO a **naučí** její zaměstnance **používat** správné **digitální nástroje**. Kurz budou v létě realizovat expertní mentoři z naší komunity rovnou v 10 neziskovkách. Kurz jsme představili na showcase # 2 – podívej se na [prezentaci](https://docs.google.com/presentation/d/1J9yp9SbDunPiHldWrTPflWrmBQHKaudFnEfxz1OneR0/edit#slide=id.g22a969ec6a6_1_436) nebo na [záznam](https://drive.google.com/file/d/1aHThPW6A5I3LNesov01XzuFgW76GeS30/view?usp=share_link)

**\> Zajímá tě to? [Přijď na třetí showcase](https://calendar.google.com/calendar/event?action=TEMPLATE&tmeid=MjVibjZtZW8xcjFocm5sMDlhdTd1c2RtaWggY19jN2FiMTU1YzBhOWMzYzJlNTNmNTBjN2UyOTZiZGY1ODhmZjlhZDA1YmRkM2Q4NjQ0MTUxNjU3ODEyZWExNzVmQGc&tmsrc=c_c7ab155c0a9c3c2e53f50c7e296bdf588ff9ad05bdd3d8644151657812ea175f%40group.calendar.google.com)**

![](https://data.cesko.digital/newsletter/46/nezisk.digital.jpg)

## Digitální inkluze

*Nová platforma na podporu využívání digitálních technologií u seniorů, dětí a minorit*

💻 Víš, jaké digitální potřeby sdílí kluk z vyloučené lokality, matka samoživitelka a opuštěný senior? V projektu [Digitální inkluze](https://cesko.digital/projects/digitalni-inkluze) se pouštíme do **výzkumu**! Postupně navazujeme **spolupráce s organizacemi a neziskovkami**, které pracují se seniory a seniorkami, s dětmi z vyloučených lokalit nebo s lidmi ze sociálně znevýhodněných menšin.

👀 9. 5. proběhl náš první **Showcase**. Máme velkou radost, že jsme mohli sdílet naše pokroky a plány s ostatními. 

**\> [Podívej se na záznam](https://drive.google.com/file/d/1cAcXFL010SblXMVfeAPPKAOyYpmKalle/view)**

**\> [Prezentaci najdeš zde](https://docs.google.com/presentation/d/10PNd4eI6SJI7po1txfapE-4ZmjD6jD9z4bo5HmAFC44/edit#slide=id.g23cf1ac8c27_0_5)**

**\> [Infografika cílových skupin](https://drive.google.com/file/d/1geuq2c62ZuhGWtJoFdowoFOHz-3mp70a/view?usp=share_link)**

**\> [Formulář k přihlášení organizace do výzkumu](https://forms.gle/gF3VwKw3CDYEybgV7)**

👐 Chceš se taky zapojit? Stále hledáme pomocné ruce! Právě teď v Digitální inkluzi rádi uvítáme [Koordinátora partnerských organizací](https://cesko.digital/opportunities/recj0bkDhSlZpppbc) a [Senior výzkumníka*výzkumnici](https://cesko.digital/opportunities/recVvobyIXqeYxL5U).

## Revma v klidu

*Motivačně edukační cvičební e-kurz nejen pro pacienty s revmatem*

📽️ Máme **natočená cvičební videa**, která má teď v rukou produkce a během tohoto týdne by měla být hotová. Zároveň natáčíme motivační videa.

🎨 Skvělý UX tým **navrhl wireframy pro úvodní obrazovku** i další funkční části, jako je registrace a přihlašování do aplikace, videa či dotazníky. Teď je míč na straně technického týmu, který zkouší na webu plugin LifterLMS.

🎊 Máme **hotovou marketingovou strategii** a nyní se bude propojovat s PR strategií.

## Zlepšujeme zapojení dobrovolníků

*Navrhujeme efektivnější systém fungování komunity Česko.Digital*

💙 Za čtyři roky existence jsme posbírali moře zkušeností. Teď je chceme využít pro vlastní komunitu. Spolu s designerským studiem [Q Designers](https://www.qdesigners.co) se vrhneme do pořádného výzkumu, abychom podpořili **aktivní zapojení většího počtu dobrovolníků, rozšíření portfolia projektů a zvýšení celkového dopadu** toho, co spolu v Česko.Digital tvoříme. Využijeme i nastřádané podněty z průzkumů spokojenosti dobrovolníků.\
\
**👀 Chceš o projektu vědět víc? Koukni se na [web](https://cesko.digital/projects/redesign-komunity) nebo ho sleduj na našem [Slacku](https://app.slack.com/client/TG21XF887/C0542GE0TRP/).**

✍️ **Pomůžeš nám s počátečním výzkumem? Vyplň [krátký formulář](https://qdesigners.typeform.com/to/gF7z8ZUp)** a Q Designers si tě pozvou na online rozhovor, testování nebo skupinovou debatu.

*Na čem pracujeme v dalších projektech a co se nám v nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).*  

# Události

## Brbláním na stát nic nevyřešíš – místo toho doraz na Festival kreativní byrokracie

🙌 Stát vedený zdravým rozumem, dobrou vůlí a kreativitou není bájný jednorožec. Nenech si **19. června** ujít letošní už třetí ročník akce pro pokrokové úředníky a jejich kreativní spojence. Letošními partnery festivalu jsou Hlavní město Praha, [Bank ID](https://www.bankid.cz/) a [Deloitte](https://www2.deloitte.com/cz/cs.html). Festival spolupořádají [Česko.Digital](https://cesko.digital/), [Institut plánování a rozvoje hlavního města Prahy](https://iprpraha.cz/) (IPR) a [Kreativní Praha](https://kreativnipraha.eu/cs/uvod).

🗒️ **O čem bude?** Umělá inteligence ve státní správě, klišé genderové a kulturní vyváženosti, čeští hobiti udávající směr středozemské EU. Mimo to budeme taky odborně diskutovat a prakticky workshopovat o otázkách a výzvách úřednického universa.

🎫 Vstup na festival je **zdarma** a kapacita je omezená.

**\> [Registruj se proto co nejdřív](https://airtable.com/shrMrFNVTFQo1emdX)**

**\> [Více informací a program najdeš také na webu festivalu](https://creativebureaucracy.cz/)**

*📣 Máš ve svém okolí úředníky? Dej jim o Festivalu kreativní byrokracie vědět.*

*💡 O čem byl minulý ročník a co na něj říkají jeho účastníci si přečti [na našem blogu](https://blog.cesko.digital/2022/12/reportaz-festival-kreativni-byrokracie-2022). Nebo zkoukni [aftermovie](https://www.youtube.com/watch?v=Qqp8w4WIJxc).*

## Čtvrtý Hack Day za námi a pátý před námi

🤗 Poslední dubnovou sobotu jsme se už skoro tradičně potkali v pražské [Pracovně](https://www.pracovna.cz/) na čtvrtém Hack Day Česko.Digital. Pokud tě **setkání s ostatními dobrovolníky z komunity a sdílení know-how napříč projekty** láká, doraž zase v **sobotu 27. května**.

🤔 Máš nějaké pěkné, zajímavé (ne)technické téma, které chceš sdílet s ostatními?

**\> [Ozvi se na Slacku v kanálu #ceskodigital-tech](https://cesko-digital.slack.com/archives/CS7RPPVUL)**

**\> [Registruj se na květnové setkání](https://cesko.digital/events/hack-day-5)**

# Nachytři se s námi

## Notion – Jeden nástroj vládne všem

👑 Co takhle skloubit sedm různých aplikací do jedné, kterou si dokonce postavíš podle vlastních představ? **18. 5. od 18:00** ti [Dála Musil](https://www.linkedin.com/in/dalamusil/) představí všemocný nástroj [Notion](https://www.notion.so/). Zní to jako sen? Doraž na webinář a proměň ho v realitu!

**\> [Přihlas se](https://cesko.digital/events/notion)**

## Projektové řízení v IT pro neajťáky

💻 I když na tebe celé IT včetně projektového řízení působí trochu děsivě a nepřístupně, na webináři [Mirka Pavelka](https://www.linkedin.com/in/miroslavpavelek/) zjistíš, že obavy můžeš hodit za hlavu. Potkáme se **25. 5. v 18:00**. Stoprocentně oceníš i tipy a triky z projekťácké praxe.

**\> [Registruj se](https://cesko.digital/events/projektove-rizeni-v-it-pro-neajtaky)**

## Česko naskočilo na vlnu digitální transformace

🌊 Jak si ale vede v porovnání s ostatními státy EU? Dobrovolnice [Aneta Písaříková](https://www.linkedin.com/in/aneta-p%C3%ADsa%C5%99%C3%ADkov%C3%A1-51575b1b5) si připravila krátké shrnutí aktuálního **stavu digitalizace v Česku**. Dozvíš se, jaké projekty se ve veřejné sféře podařilo úspěšně digitalizovat a kam povedou další kroky na cestě k digitální transformaci.

**\> [Přečti si článek](https://blog.cesko.digital/2023/04/jak-bude-probihat-dalsi-digitalni-transformace-ceska)**

## Autorizace, kterou nepřekoná žádný hacker

⚠️ Až 94 % aplikací je zranitelných kvůli nedostatečné autorizaci. Náš dobrovolník a odborník na kyberbezpečnost [Štefan Prokop](https://cz.linkedin.com/in/stefanprokopdev/es?trk=public_post_comment_actor-name) ti ukáže cestu k úspěšným 6 %. Poví ti, na co si dát pozor, **jak zranitelnosti předejít** a jestli ji jde testovat.

**\> [Přečti si článek](https://blog.cesko.digital/2023/03/nedostatecna-autorizace-aplikaci)**

## Stavíme na Jamstack základech

🧑‍💻 V komunitě Česko.Digital přistupujeme ke každému zadavateli zvlášť. Architekturu a technická řešení budujeme dle konkrétních potřeb projektu. **Co se nám osvědčilo?** Jaké služby doporučujeme? To vše se dozvíš v článku na blogu od našeho programátora Česko.Digital Tomáše Znamenáčka.

**\> [Přečti si článek](https://blog.cesko.digital/2023/03/architektura-webovych-aplikaci-cesko-digital)**

# Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. Všechny pozice najdeš přehledně na Portálu dobrovolníka!

**[\> Nakouknout do Portálu](https://cesko.digital/dashboard)**

*Víš, že na Portálu najdeš pod názvem Marketplace i příležitosti od neziskovek mimo Česko.Digital?*



# Děkujeme, že tě baví číst.digital!

**Tým newsletteru**

*Koordinace: Lenka Moravcová a Hana Burešová*

*Texty: Lucie Porazilová, Dominika Vykydalová, Lenka Koňaříková, Lenka Moravcová, Zuzana Pitříková, Andrea Srpová, Melánie Klvaňová*

*Edit: Martina Habová, Terézia Palaščáková*

*Korektura: Olga Zörnerová*

*Grafika: Monika Pavlovičová, Lukáš Návesník*

*Podcast: Lukáš Návesník, Jiří Ryszawy*