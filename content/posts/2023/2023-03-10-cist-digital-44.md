---
title: "číst.digital/44: Diskutovali jsme o systémové změně | Jaké projekty
  rozjíždíme a jak si vedou ty pro pomoc Ukrajině? | Práci v nezisku stojí za to
  zažít"
author: content.team
tags:
  - newsletter
cover: https://data.cesko.digital/newsletter/44/cover.png
date: 2023-03-10-03-02
slug: cist-digital-44
description: Ahoj Česko.Digital! 👋 Není nad vlastní zkušenost, a tak ti povíme,
  jak si vedou projekty pomoci Ukrajině. Neúnavná práce na zlepšování Česka
  pokračuje, proto vítáme na palubě nové projekty. Online setkání nahrazujeme
  setkáním tváří v tvář. A chceš vědět, jaká aplikace překabátila design? Vše se
  dozvíš v aktuálním naditém newsletteru!
lang: cs
---
**🎙 Nemáš čas číst? Newsletter má i [podcastovou verzi](https://podcasters.spotify.com/pod/show/poslouchatdigital/episodes/poslouchat-st-digital11-Diskutovali-jsme-o-systmov-zmn--Jak-projekty-rozjdme-a-jak-si-vedou-ty-pro-pomoc-Ukrajin---Prci-v-nezisku-stoj-za-to-zat-e205mao).**

# Horké novin(k)y měsíce

## V komunitě proběhla online diskuse o systémové změně

✨ V posledních cca 8 měsících jsme ve Slacku pravidelně sdíleli informace o tom, že část kmenového týmu prochází **workshopy o systémové změně** pro Českou republiku pod vedením [Ashoky](https://www.ashoka.org/en-cz) a Rada Pittnera. Možná jsi naše příspěvky zaznamenal/a také. Všechny výstupy z workshopů jsme si nejdříve v týmu potřebovali poskládat do jednoho srozumitelného celku a naplánovat další kroky. Máme hotovo a celkový "obrázek" jsme s vámi sdíleli na neformální online diskusi o systémově změně pro Českou republiku.

**[\> Zkoukni záznam z diskuse](https://youtu.be/zA7MCcfDLxI)**

**[\> Podívej se na prezentaci s mapou systémové změny v Miro](https://miro.com/app/board/uXjVPH89YsM=/)**

## Ode dne, kdy vznikly projekty na pomoc Ukrajině, už uběhl jeden rok

🤝 Komunita Česko.Digital se společně s [FIT ČVUT](https://fit.cvut.cz/), [AKA](https://aka.cz/), [MallTV](https://www.mall.tv/), [CNC](https://cnc.cz/), [Solidpixels](https://www.solidpixels.com/cs), [Mapotic](http://mapotic.com/) a mnoha dalšími podílela na vývoji projektů na pomoc těm, kteří prchali před válkou. Díky stovkám expertních dobrovolníků a našim hlavním partnerům Livesport, Nadace PPF a Nadace Avast se podařilo vytvořit 6 projektů, které měly nejcitelnější dosah. O tom, jak projekty vznikaly a jaký byl jejich dosah, se dozvíš v blogovém článku od [Lucie Porazilové](https://cz.linkedin.com/in/lucieporazilova)! 

**\> [Přečti si článek](https://blog.cesko.digital/2023/03/6-digitalnich-projektu-ktere-pomohly-ukrajincum-v-cesku)**

## Devět nových projektů v komunitě Česko.Digital – najdi si novou roli!

⏰ Výběrovým řízením na projekty Česko.Digital prošlo v posledních týdnech hned devět nových projektů, které nyní skládají týmy. V novém článku od [Jana Hoblera](https://www.linkedin.com/in/janhobler/) se dozvíš, jak probíhá výběrové řízení pro projekty Česko.Digital, co motivuje neziskové organizace se přihlásit, a hlavně **které projekty přibyly, jaké jsou jejich cíle a koho momentálně hledají**.

**\> [Přečti si článek](https://blog.cesko.digital/2023/03/nove-projekty-v-cesko-digital)**

## Aplikace, která pomáhá při duševních obtížích, má díky dobrovolníkům nový design

💜 V roce 2022 jsme se společně s týmem Nepanikař a Nadací PPF pustili do redesignu aplikace, která téměř 4 roky pomáhá lidem zvládat úzkost, deprese a další psychické potíže. **Nový design je vizuálně trendy**, user-friendly a jednoduchý. Co na to říkají samotní dobrovolníci a **jak redesign probíhal**? Přečti si blogový článek od [Kateřiny Müllerové](http://www.linkedin.com/in/kate%C5%99ina-m%C3%BCllerov%C3%A1-378137243)!

**\> [Podívej se na článek](https://blog.cesko.digital/2023/02/nepanikar-ocima-dobrovolniku)**

## 🎙️ Aplikace Nepanikař také v novém dílu podcastu

Naše Program Lead Romana Pokorná vyzpovídala Veroniku Kamenskou z organizace [Nepanikař](http://nepanikar.cz/) a Janu Tomas Sedláčkovou z [Nadace PPF](http://nadaceppf.cz/). Bavily se třeba o tom, jak aplikace vznikala, **jak zajistit, aby neziskový projekt zůstal dlouhodobě udržitelný**, a také o tom, jestli může digitální aplikace pomoci lidem s duševním onemocněním.

**\> [Pusť si nový díl podcastu](https://anchor.fm/poslouchatdigital/episodes/Nepanika-Jak-dobrovolnci-v-esko-Digital-redesignovali-appku--kter-pomh-statiscm-lid-nejen-pi-zkostech-e1v0of8)**

## Měsíc očima CEO #2

🙏 Únor už je minulostí, a tak **CEO Česko.Digital Eva Pavlíková** sepsala na blog už své druhé ohlédnutí za tím, co komunitou uplynulý měsíc **nejvíce rezonovalo**. Mluví v něm o tom, proč **byl poslední Meetup** z pohledu komunity tak důležitý. Také tě přesvědčí, že i když **kreativita a byrokracie** k sobě na první pohled moc nepasují, č.d dokázalo, že si mohou rozumět. A nakonec se zamýšlí nad tím, jaké jsou společné hodnoty č.d a co pro ni osobně znamenají.

**\> [Projdi si článek](https://blog.cesko.digital/2023/03/mesic-ocima-ceo-2)**

## Dobro.tip od Lenky Moravcové

### Jak zkrotit chaos ve svých úkolech?

⏱️Tasky, termíny, … Inspiruj se v agilním řízení s kanban tabulkou i pro své osobní úkoly. Stačí 3 sloupce: **udělat ➡️ v procesu ➡️ hotovo ✅**. Zkus třeba aplikaci [Trello](http://trello.com), kterou využíváme v obsahovém týmu.

# To nejlepší z našich projektů

## Movapp

*Naučte se základy češtiny a ukrajinštiny pro běžné životní situace*

🌳 Do slovníčku jsme přidali **novou kategorii [Na hřišti a v parku](https://www.movapp.cz/dictionary#na_majdancyku_ta_v_parku)**. To jsou vaše děti? Můžu si pohladit vašeho pejska? Můžeš navazovat neformální konverzace s lehkostí a elegancí.

📖 Movapp zmiňuje i **ukrajinská Wikipedie**, konkrétně na stránce o písmenu [ů s kroužkem](https://uk.wikipedia.org/wiki/%C5%AE_(%D0%BB%D0%B0%D1%82%D0%B8%D0%BD%D0%B8%D1%86%D1%8F)).

🧑‍🏫 Projekt jsme prezentovali na 80. setkání [Asociace učitelů češtiny jako cizího jazyka](https://www.auccj.cz/). Byl o něj zájem a nejčastější otázka zněla: **„Kolik to stojí?“**

**\> [Podívej se na novou kategorii ve slovníčku](https://www.movapp.cz/dictionary#na_majdancyku_ta_v_parku)**

![](https://data.cesko.digital/newsletter/44/movapp-event.jpg)

*„A když kliknu takhle sem, tak mi to přečte ukrajinsky машина. A celé je to zdarma.“*

## Revma v klidu

*Motivačně edukační cvičební e-kurz nejen pro pacienty s revmatem*

🏋️‍♀️ Projekt Cvičíme s Revma Ligou se **přejmenoval na Revma v klidu**.

💪 Tým UX design **začal s hloubkovými rozhovory** u pacientů a členů Revma Ligy ČR. Tým developmentu navrhl matici, dle které předvybrali **technické řešení celého projektu**.

🙋‍♂️ Stále máme ale některé pozice neobsazené, tak se k nám připoj.

**\> [Zjisti více na projektové stránce](https://cesko.digital/projects/cvicte-s-revmatem)**

**\> [Ozvi se do projektového kanálu ve Slacku](https://cesko-digital.slack.com/archives/C04EKJZBB3Q)**

**Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).**

# Události

## Tradice offline meetingů komunity obnovena

🎈 Ve středu 1. února se konal 3. offline meetup komunity v [Opero](http://opero.cz/). Příležitost poznat se v 3D rozměru využilo téměř 100 lidí. V uvolněné atmosféře se snadno navazovaly nové vazby či upevňovaly ty už nastartované. Jak jsme si akci užili?

**\> [Mrkni na fotografie od Jury Ryszaweho](https://adobe.ly/3RtljcC)**

## Skrz y/i a Delete měníme texty k lepšímu

✍️ V Brně v prostorech [Kiwi.com](https://www.kiwi.com/cz/) proběhl v únoru další Copy Day, tentokrát otevřený i pro veřejnost. 13 lidí, kteří se dozvěděli více o základech copywritingu a vyzkoušeli si napsat různé texty rovnou na místě, odcházelo s úsměvem na tváři a s batůžkem plným merche a know-how. Nakonec jsme to ještě zakončili super afterparty. Chceš se i ty nachytřit v copywritingu? **Příští Copy Day plánujeme v květnu** v Praze. Těšíme se na tebe!

![](https://data.cesko.digital/newsletter/44/copyday.png)

## Pravidelné Hack Days

🤓 Další akce naživo, ke kterým se po delší pauze vracíme, jsou naše Hack Days. Scházíme se **každou poslední sobotu v měsíci** v Praze v prostorách [Pracovny](https://www.pracovna.cz/). [Únorový Hack Day](https://cesko.digital/events/hack-day-2) byl věnovaný hlavně technickým tématům od testování až po doporučení na výběr technologií. 

**\> [Připoj se na další Hack Days nebo Copy Days a sleduj Portál dobrovolníka](https://cesko.digital/dashboard)**

![](https://data.cesko.digital/newsletter/44/hackday.png)

# Nachytři se s námi

## Open-source jako motor digitalizace: Jak ho vytěžit a přispět k průmyslové revoluci 

👐 Co je to open source a jak nám pomůže urychlit digitalizaci? To vše ti prozradí [Štefan Prokop](https://www.linkedin.com/in/stefanprokopdev/) na webináři v úterý 14. března od 18 hodin!

**\> [Přihlaš se](https://cesko.digital/events/open-source-jako-motor-digitalizace?fbclid=IwAR3Wl8LL7d-HiUwDArZ44HfHMzRFuA31htfBS_4RSEiWIbTRKWLpEjg9OhE)**

## Co ve státním IT funguje – příklady dobré praxe 

🤖 Jaké klíčové aspekty hrají roli při úspěšné digitalizaci? To se dozvíš od [Benedikta Kotmela](https://www.linkedin.com/in/benediktkotmel/) a [Petra Gavlase](https://www.linkedin.com/in/petr-gavlas-a060a8122/) během panelové diskuse, která se uskuteční v úterý 28. března od 18 hodin!

**\> [Zaregistruj se](https://airtable.com/shr6meCZm1YSSRUEY)**

## Jak přemýšlet o digitalizaci neziskovky a udělat správný první krok

💻 Digitalizace je pro jedny velkou příležitostí a pro druhé zdrojem nejistoty a obav. Ani jedna z těchto pozic nestaví na správném pochopení toho, co digitalizace vlastně je, jak probíhá a co může přinést. Přijď si poslechnout, co jsme se naučili o digitalizaci mikro a malých firem a jak tyto poznatky využít v prostředí neziskovek.

**\> [Registruj se](https://cesko.digital/events/jak-premyslet-o-digitalizaci-neziskovky)**

## Jak se z dobrovolníka stát členem kmenového týmu?

💙 Vyšel další příběh členů komunity, vývojářů Tomáše Znamenáčka a Martina Wenische, kteří se z dobrovolnické pozice dostali až na samotný vrchol. V novém rozhovoru, který sepsala [Kamila Hráchová](https://www.linkedin.com/in/kakamila-hr%C3%A1chov%C3%A1/), prozradí, co nového se v č.d naučili nebo jakým největším výzvám museli v práci čelit.

**\> [Přečti si článek](https://blog.cesko.digital/2023/02/praci-v-nezisku-stoji-za-to-zazit)**

📝 V dotazníku zkoumáme, jak probíhá **zapojení dobrovolníků** do projektů. Chceme pochopit, co funguje a co ne, abychom mohli zlepšit naše služby vůči tobě i zadavatelům projektů (typicky neziskovkám). Tvoje zpětná vazba je pro nás v tomto ohledu zásadní. Výsledky dotazníku s tebou pak nasdílíme. Děkujeme! 

**[\> Vyplnit dotazník](https://forms.gle/mNkvdq8o16QdKpBB9)**

# Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. Všechny pozice najdeš přehledně na Portálu dobrovolníka!

**[\> Nakouknout do Portálu](https://cesko.digital/dashboard)**

❓ Víš, že na Portálu najdeš pod názvem Marketplace i příležitosti od neziskovek mimo Česko.Digital?

## Děkujeme, že tě baví číst.digital!

**Tým newsletteru**

**Koordinace**: Lenka Moravcová, Hana Burešová

**Texty**: Veronika Uhrová, Petr Hrudka, Kateřina Peřinová, Lenka Moravcová, Jan Hobler, Kateřina Müllerová, Bára Štěpánková, Kristína Ozimaničová, Lenka Vaculínová, Matouš Brabec, Kamila Hráchová

**Edit**: Terézia Palaščáková, Martina Habová

**Korektura**: Silvie Mitlenerová

**Grafika**: Monika Pavlovičová, Lukáš Návesník

**Podcast**: Lukáš Návesník, Jura Ryszawy