---
title: Jak si užít dobrovolnictví naplno? Pomůžou nové vychytávky na našem webu
author: aneta.bohmova
tags: null
cover: https://data.cesko.digital/img/61e61e80.jpg
date: 2023-08-28-03-15
slug: nove-vychytavky-na-nasem-webu
description: Představujeme ti vychytávky od našich expertních dobrovolníků a
  programátora Česko.Digital Tomáše Znamenáčka, které ti zpříjemní členství v
  komunitě. Zajímá tě, jak nové funkce využít ve svůj prospěch? Čti dál.
lang: cs
---
# Přihlas se na svůj profil

Pokud jsi registrovaný*á ve Slacku, máš také vytvořený svůj profil na [webu Česko.Digital](https://cesko.digital/). A právě tam nalezneš nové funkce. Stačí se do něho přihlásit.



![](https://lh3.googleusercontent.com/B7-h69vuxrYugWYCNr0VR7PKqQ2UsB-bHBH6C2T0Al_-p3fKuxjekoNBE97tt9AF-XChZ-cckEofrjMEuMucHLMOa_ksCjt8zouWsFU435lqUcnupMGu4O1TXP9WxRB-izoV56K0PoG3k4BTNpzCPNE)

Po přihlášení do svého profilu klikni vpravo nahoře na svoji profilovou fotografii. V následujících čtyřech záložkách, které jsou pod tvým jménem, najdeš nové vychytávky.

![](https://lh5.googleusercontent.com/QJS3-Jf3Jp2roUvpRCHa2Nl_jCd5_syMEh7XtO1LCJNMNo32Ls5V-kRTdiqbJxuZwkUym8dB1h6AQrsTlEKgV9xwgAE_hTTMDcCyGHyshrqjQP4_CnMnMNlVyNnpF1fvE444bjXPSWbY28lZlbUE6Fk)

# Co všechno na tebe čeká?

## Změna dovedností

Aktualizuj si své zaměření a oblast, která tě baví. Víme, že se ve svých dovednostech zlepšuješ a posouváš – třeba i tady v komunitě (příkladem nám jsou úspěšné příběhy našich dobrovolnic a dobrovolníků, které si můžeš přečíst [tady](https://blog.cesko.digital/2022/05/4-dobrovolnice-ktere-cesko-digital-posunulo-v-kariere) nebo [tady](https://blog.cesko.digital/2022/09/dobrovolnictvi-neni-charita)). Teď máš možnost si své dovednosti kdykoliv upravit.![](https://lh3.googleusercontent.com/maPSqdzZa7FhHegBz86pyHKXQrOjNVQmLeXqDsjQWo774tq_e6PtWkr40vq8Kykntpp_RVSD96mJA8njUO13G2-QLTvPsP8hCLaVfIlDa5XyXUwhmoy1NdH-QNwnGLpDKcE03vBs0f_KOM_Rd9hvVRI)

## Odběr newsletterů

Nastav si, které newslettery chceš odebírat. Chceme, aby si každý mohl vybrat, do jaké míry chce být informovaný o dění v Česko.Digital. Vybrat si můžeš mezi komunitním newsletterem číst.digital, náborovým newsletterem, neziskovým newsletterem nebo odebírat jen ty nejdůležitější informace.

## Rychlá informace o nových hledaných rolích

Nezmeškej žádnou novou vypsanou dobro roli díky novému upozornění. Jednoduše ti ho pošleme do e-mailu a ty se tak budeš mít šanci ihned zapojit.![](https://lh4.googleusercontent.com/gJRdyqxZQYi-m2Iy-UGtp99zcWG4vCoL59u9u8WjBKLbIlkkjDhfAzF5uplBJ5CbFkm09Eajph9QkI8yAYZJkDKkEDUFU3HhTy3pLm9gzXHQW8xk0XtL9nfOClVCKmkuj2AWFbzSBoQaASHEUeGTWMU)

## Mapa dobrovolníka

Přidej si svou lokalitu do Mapy dobrovolníka. Dej nám vědět, kde se v rámci ČR vyskytuješ, ať můžeme lépe propojit členy komunity z různých koutů Česka – nic pak nebrání tomu, abys uspořádal*a nějakou lokální akci. To vše díky skvělému nápadu Davida Dostála a těm, kteří chtěli tuto funkci podpořit a vyjadřovali se k grafickému zpracování a pilotnímu provozu v kanálu #ceskodigital-web-mapa_dobrovolnika, zejména Petr Ilek a Šárka Rauchová. Všem moc děkujeme za zapojení.![](https://lh4.googleusercontent.com/k0wJPA9D-IUFyhP9dl1eGw1jO6oFmwXO1YWvNbVav5IFdLdR8pDl4rwP3rMA3-p7dTgqde9jzD1SkDVlxtraD9zWcEEH-NmhMtVdb8oR9Gz6TLP7WkSO-0nDD2RpPyoeideu-cFdnz4sbDwKRSnzOko)

A pokud máš nějaké připomínky nebo dotazy, neváhej nám napsat na ahoj@cesko.digital.

##### Editorka: Terézia Palaščáková

##### Korektor: Hana Langerová