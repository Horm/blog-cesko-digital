---
title: Jak si užít dobrovolnictví naplno? Pomůžou nové vychytávky na našem webu
author: aneta.bohmova
tags: null
cover: https://data.cesko.digital/img/61e61e80.jpg
date: 2023-08-28-03-15
slug: nove-vychytavky-na-nasem-webu
description: Představujeme ti vychytávky od našich expertních dobrovolníků a
  programátora Česko.Digital Tomáše Znamenáčka, které ti zpříjemní členství v
  komunitě. Zajímá tě, jak nové funkce využít ve svůj prospěch? Čti dál.
lang: cs
---
# Přihlas se na svůj profil

Pokud jsi registrovaný*á ve Slacku, máš také vytvořený svůj **profil** na [webu Česko.Digital](https://cesko.digital/). A právě tam nalezneš nové funkce. **Stačí se do něho přihlásit.**

![](https://data.cesko.digital/img/clanek-nove-funkce-webu/prihlasit-se.png)

Po přihlášení do svého profilu klikni **vpravo nahoře na svoji profilovou fotografii**. V následujících **čtyřech záložkách**, které jsou pod tvým jménem, **najdeš nové vychytávky**.

![](https://data.cesko.digital/img/clanek-nove-funkce-webu/lista.png)

# Co všechno na tebe čeká?

## *Změna dovedností*

**Aktualizuj si své zaměření a oblast, která tě baví.** Víme, že se ve svých dovednostech zlepšuješ a posouváš – třeba i tady v komunitě (příkladem nám jsou úspěšné příběhy našich dobrovolnic a dobrovolníků, které si můžeš přečíst [tady](https://blog.cesko.digital/2022/05/4-dobrovolnice-ktere-cesko-digital-posunulo-v-kariere) nebo [tady](https://blog.cesko.digital/2022/09/dobrovolnictvi-neni-charita)). Teď máš možnost si své dovednosti kdykoliv upravit.

![](https://data.cesko.digital/img/clanek-nove-funkce-webu/dovednosti.png)

## *Odběr newsletterů*

**Nastav si, které newslettery chceš odebírat.** Chceme, aby si každý mohl vybrat, do jaké míry chce být informovaný o dění v Česko.Digital. Vybrat si můžeš mezi komunitním newsletterem číst.digital, náborovým newsletterem, neziskovým newsletterem nebo odebírat jen ty nejdůležitější informace.

![](https://data.cesko.digital/img/clanek-nove-funkce-webu/newslettery.png)

## *Rychlá informace o nových hledaných rolích*

**Nezmeškej žádnou novou vypsanou dobro roli díky novému upozornění.** Jednoduše ti ho pošleme do e-mailu a ty se tak budeš mít šanci ihned zapojit.

![](https://data.cesko.digital/img/clanek-nove-funkce-webu/upozorneni.png)

## *Mapa dobrovolníka*

**Přidej si svou lokalitu do Mapy dobrovolníka.** Dej nám vědět, kde se v rámci ČR vyskytuješ, ať můžeme lépe propojit členy komunity z různých koutů Česka – nic pak nebrání tomu, abys uspořádal*a nějakou lokální akci. To vše díky skvělému nápadu Davida Dostála a těm, kteří chtěli tuto funkci podpořit a vyjadřovali se k grafickému zpracování a pilotnímu provozu v kanálu #ceskodigital-web-mapa_dobrovolnika, zejména Petr Ilek a Šárka Rauchová. Všem moc děkujeme za zapojení.

![](https://data.cesko.digital/img/clanek-nove-funkce-webu/mapa-dobrovolniku.png)

A pokud máš nějaké připomínky nebo dotazy, neváhej nám napsat na [ahoj@cesko.digital](mailto:ahoj@cesko.digital).

*Editorka: Terézia Palaščáková*

*Korektor: Hana Langerová*