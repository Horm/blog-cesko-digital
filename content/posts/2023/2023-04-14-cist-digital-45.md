---
title: "číst.digital/45: Moudrá Síť se blíží do finále | Co odhalil náš průzkum
  o využívání technologií? | Příběh Jehlomatu pokračuje"
author: content.team
tags:
  - cesko-digital-obsah
cover: https://data.cesko.digital/newsletter/45/cover45.png
date: 2023-04-14-12-12
slug: cist-digital-45
description: Ahoj Česko.Digital! 👋 Česko digitalizuje? Ne, tohle není apríl.
  Zjisti jak v rozhovoru se šéfem Digitální a informační agentury. O čem je nový
  projekt Nezisk.Digital? A jak jsme spokojeni v komunitě? Dubnová nadílka
  novinek je tady. Příjemné čtení!
lang: cs
---
# Horké novin(k)y měsíce

## Moudrá Síť začíná pomáhat seniorům s technologiemi

📱👵 Deset měsíců a přes 30 dobrovolníků\*dobrovolnic z Česko.Digital. Ti\*ty společně s organizací Moudrá Sovička právě dokončují web Moudré Sítě. Seniorky\*senioři zde mohou zadat svůj dotaz ohledně moderních technologií a tzv. digitální asistenti\*asistentky ho s nimi osobně vyřeší. Takových asistentek a asistentů by mělo být v plné verzi projektu až 6 tisíc. Teď už žádnou babičku a dědečka nerozhází chybějící ikonka, nečekaná aktualizace nebo nefunkční tiskárna!

\> Stále je čas se přidat! Zaujal tě tento projekt? Do týmu hledáme šikovné ruce na [TypeScript Dev](https://cesko.digital/opportunities/receWVm4xaGEAeEOE).\
> [Víc o službě a tvářích, které za ní stojí, najdeš na www.moudrasit.cz](http://www.moudrasit.cz)

## Příběh Jehlomatu pokračuje v rukou Magdalény

💉 Myšlenka ušetřit stovky hodin administrativy díky jednoduché aplikaci nadchla několik desítek dobrovolnic a dobrovolníků. Ty\*ti v posledních dvou letech pracovaly\*pracovali na projektu Jehlomat, který nyní předáváme do rukou zkušené odborné organizace Magdaléna. O co v projektu šlo a co se povedlo, se dozvíš v článku na našem blogu. Všem dobrovolníkům a dobrovolnicím, kteří na tomto projektu pracovali, moc děkujeme za jejich nasazení! 💙

\> [Přečti si článek](https://blog.cesko.digital/2023/03/predani-projektu-jehlomat)

![](https://lh4.googleusercontent.com/AhRzynEmWuDwsLtR-HtBDE54C-YiekpJaMMOpHV-LQiF278RWOqpLpG0ZN0hTXW40r7zzY2NguSLfPaCJN_226GfweoUQcUFY_Q_drkhYoFw_FjfKMppUWmie2R7WT6Ol_grgqTV8Xa2iADGRTDurTw)



## České republice chybí vize, jak na technologie, ukázal průzkum Česko.Digital

👉 Výsledky přibližují postoje 41 zástupců a zástupkyň 6 skupin české společnosti (od politiků*političek, státní správy, samosprávy, médií, vědy až po firmy a nezisk). Potvrdili jsme si hypotézu, že i přes různé snahy, dílčí vize a strategické dokumenty, chybí v Česku jedna sdílená vize, jak využít potenciál technologií naplno. Jako komunita [takovou vizi předkládáme](https://miro.com/app/board/uXjVPH89YsM=/). Je to další dokument k práci na systémové změně, o které jsme [nedávno diskutovali](https://youtu.be/zA7MCcfDLxI).

📖 Co, jak, proč se zkoumalo a jaké jsou výsledky se dočteš [detailně v .pdf](https://drive.google.com/drive/u/0/folders/1tdVAenOcs_nwm228-q4JFf6AlrISmtXh) na 19 stránkách, stručněji v [prezentaci](https://docs.google.com/presentation/d/1VsQt8CBkAK5q4Mr__xEpPEzYzWjiqL_5pJeL3vu7Uzw/edit?usp=sharing) nebo jako shrnutí toho nejdůležitějšího v [tiskové zprávě](https://docs.google.com/document/d/1gP9N9pc4KKku2amDzJevSxwKSY9fqdV3Fc3QQ41qdBY/edit?usp=sharing).

Čest všem, kteří pomohli! Pokud chceš pomoci i nyní, neváhej sdílet materiály na svých sítích.✌️

![](https://lh6.googleusercontent.com/wUg5Zs_4ZtlfPYupsCFKhMHFfCbgee89z8_YjNLw8scp9DcL2swb9Oo4RVPCxLmPG0CHMpjGxvnb801Yx_KbLFGs6qY8EdXUnLoMFFOki0Ppa47fuwmkHV2KzFwz56MVT2-I6v3WB18BM5zhaSLzxfE)

## Česko.Digital a DOBROBOT podporuje aktivity pro rozvoj neziskových organizací

🌱 V Česko.Digital dlouhodobě podporujeme rozvoj neziskových organizací. Proto máme radost, že se Martin Hájek, filantrop a zakladatel společnosti Livesport, která je naším hlavním finančním partnerem, rozhodl pro založení dalšího dobročinného projektu ve spolupráci s Davidem Procházkou. Nadační fond DOBROBOT, který stojí za stejnojmennou dobročinnou aukční platformou DOBROBOT, pomáhá neziskovým organizacím financovat náklady na jejich provoz a rozvoj.

💙 Naši komunitu podpoří DOBROBOT výtěžkem z aukce, kterou nám věnoval podnikatel a zakladatel ShipMonku Jan Bednář. Pokud máš ve svém okolí firmu či organizaci, které takováto podpora dává smysl, nasdílej s nimi DOBROBOT.

\> [Podívej se na aukci s Janem Bednářem a sdílej ji dále](https://dobrobot.cz/auctions/poznej-jana-bednare-a-jeho-shipmonk)

\> [Omrkni další aukce: www.dobrobot.cz](http://www.dobrobot.cz)

![](https://lh4.googleusercontent.com/cS1wMg1Ejjz712NuWGehDjK-Kwe1XKRtM94RVO6IcN_Eqy2hvA5UDOh4t-NHYfI87pMWAiCqdBcQxLsJ4pmXGy1fLx1I_ZyRIKy2T98MjK3QJOAtLCBwJHEONizmitFG2j329OjKHaL31-T2bThl5OE)

## Česko digitalizuje! Jaké úkoly má nová Digitální a informační agentura? 

🎙️ Nový úřad má Česko nastartovat k digitalizaci. V dalším díle našeho podcastu poslouchat.digital si Eva Pavlíková povídá s novým ředitelem DIA Martinem Mesršmídem. Chceš zjistit, co nás tedy v digitalizaci čeká?

\> [Pusť si podcast a dozvíš se to](https://podcasters.spotify.com/pod/show/poslouchatdigital/episodes/Martin-Mesrmd-Digitalizaci-eska-m-pomoci-nov-Digitln-a-informan-agentura--Jak-koly-ped-n-stoj-a-kdo-ji-vede-e20r8vo)

## Měsíc očima CEO #3

📄 Tentokrát se v přehledu od naší CEO vše točí kolem vylepšování veřejné správy. O čem byl Civil Service Talent Hackday 2023 a proč je zapojení státních institucí důležité pro digitalizaci? A co odhalil náš průzkum ohledně využívání potenciálu digitálních technologií v ČR?

\> [Přečti si více na blogu](https://blog.cesko.digital/2023/04/mesic-ocima-ceo-3)

## Jak jsme spokojení v komunitě č.d?

🫶 Proběhlo další měření spokojenosti v Česko.Digital, kterého se zúčastnilo 76 členů komunity. Odpovědi jsme pečlivě vyhodnotili a v následujících týdnech se jim budeme věnovat. Děkujeme všem, kteří dotazníku věnovali svůj čas! Výsledky pro nás zpracovala Petra Skácelová. 

\> [Prohlédni si je](https://drive.google.com/file/d/13aCsU_KHvWkOL3G2I5uBGjUDvgfLbrrO/view)



# Eko Taška.Digital z odpadního materiálu

Tam se toho vejde! Praktická a univerzální taška se snadno složí a pojme toho opravdu hodně. Oceníš nejen v boji proti igelitkám, ale i když budeš nosit post-ity a fixy na další workshop nejen v komunitě.

\> [Kup si ji!](https://shop.czechdesign.cz/ceskodigital/eko-taska-digital-z-odpadniho-materialu/)

# To nejlepší z našich projektů

## Nezisk.Digital

*Podpořme veřejnou sféru v efektivním využívání digitálních technologií, aby mohla řešit celospolečenské problémy a tím zlepšovala podmínky pro život občanů v ČR*

🏗️ Letos jsme se ucházeli a úspěšně prošli výběrem grantového řízení [Operačního programu Zaměstnanost Plus](https://www.esfcr.cz/prehled-vyzev-opz-plus/-/asset_publisher/SfUza2tXdZGm/content/inkubacni-faze-sireni-1-?inheritRedirect=false) (financováno Evropskou unií), který vyhlašuje odbor realizace ESF programů pod [Ministerstvem práce a sociálních věcí](https://www.mpsv.cz/).

![:computer:](https://lh3.googleusercontent.com/6ICVFfhvFaqXlBdDFL89qyFRrHkMwMj99E2xdah4qgYghokSZhlmks59HYRA-6RURjPTSRUXDec0Veyvr3AK2ux5eAeUZKOmCc6tEke1tbhKtYWnkhI_Uqxg1EpcKdmW3hTvyKrYTU08cQXBnUXdgGo) V březnu jsme tak spustili nový projekt, přípravná fáze potrvá do srpna 2023.

![:dart:](https://lh6.googleusercontent.com/KwdNZsxwnOBeDLUWHvgs8XWAckNfmY_Ymr7q7Qqb7jyF_86AX7hmwp0lPj-aP2jkQpeB_d28A5zVpxVaTgevP5d8OzMy42JbRNzq3WB03gLI_qTCiVq-gHtGo-aVpwM83A7rTfwdgi2uWG3yzOqg7qA) Jeho cílem je pomoci neziskovým organizacím identifikovat a překonat překážky, které jim brání v poskytování efektivních služeb klientům a klientkám s využitím technologií, a poskytnout první praktické kroky jak na to.

![:speaking_head_in_silhouette:](https://lh5.googleusercontent.com/ht23oGAVRwDMCKpYFIt-KwGTzu8h-S7qYNuhLNAbgYd0dqvdQ4Oi4NsRrmmYE7J7V652w0SSFTZchEnSc-nCMfEpxrDkfGQZI5fatw53xM4gJERToyzobx7_pKOYPTt_V1EHR5cb8xxdaKv0Z9A9Ziw)Nyní probíhají hloubkové rozhovory se zapojenými neziskovými organizacemi. Průzkum nám lépe pomůže s tvorbou plánu a návrhem konkrétní spolupráce.



🤩 Zajímá tě to? Aktuálně zjišťujeme zájem kolegů*kolegyň v komunitě ohledně konzultací, mentoringu a coachingu neziskových organizací. 



\> [Vyplň nám na sebe kontakt](https://airtable.com/shrAuq9tVRMtiksIJ)



### Digitální inkluze Nová platforma na podporu využívání digitálních technologií u seniorů, dětí a minorit

📢 V právě začínajícím projektu [Digitální inkluze](https://cesko.digital/projects/digitalni-inkluze), který podpořil Google.org, nyní probíhá výzkum ohledně digitální inkluze seniorů*seniorek, dětí z vyloučených lokalit a lidí trpících sociální vyloučeností (spadají sem např. romské minority, lidé se zhoršeným socio-ekonomickým zázemím, nezaměstnaní apod.). 



👉 Pokud máš k tématu blízko nebo pracuješ s těmito cílovkami, chceme s tebou mluvit! Hledáme jak partnerské organizace, tak data, která nás mohou posunout, a stále nabíráme i [dobrovolníky*dobrovolnice do projektu.](https://cesko-digital.slack.com/archives/C04RE052XA) 



\> Ozvi se přímo dobrovolnici Petře Krištof na e-mail: petra.kristof@cesko.digital

### Tvoje láska

Vytvořme největší online komunitní platformu pro navazování vztahů (nejen) pro lidi s handicapem

💘 Láska je pro každého, ale jak ji mohou najít i nevidomí lidé? Přece s TvojíLáskou! Projekt jsme představili na Hack Day Česko.Digital a odnesli si cenné tipy.

🏗️ Pokračovat s projektem na WordPress nebo ho postavit na zelené louce? To je výzva, kterou teď řešíme.

🛑 Sexuální a domácí násilí je ještě větší problém a tabu u lidí s handicapem. O řešeních jsme debatovali u kulatého stolu Senátu na téma Dopady sexualizovaného a domácího násilí na jednotlivce a společnost. Bezpečné seznamování je pro nás zásadní.

### Revma v klidu

Motivačně edukační cvičební e-kurz nejen pro pacienty s revmatem

🤩 Máme nové logo! Velké díky patří všem, kteří se na něm podíleli.

🤝 Náš technický tým se spojil s UX design týmem a vybral finální řešení pro náš web, který bude co nevidět.

✍️ Marketingový tým už má úkoly na 3 měsíce dopředu a připravuje strategii.

🎥 Natočili jsme 12 videí se cvičením, které budou základem celého projektu.

🙋‍♂️ Chceš se zapojit nebo se dozvědět více informací?



\> [Tak mrkni na naši projektovou stránku!](https://cesko.digital/projects/cvicte-s-revmatem)



![](https://lh4.googleusercontent.com/-h1oBPFt8K4q_65gNAJOwFMrVjVhHlTkv055V6N_8vRmNkBwDsIGMCyt2MqXdwKsmRSAvuThHbyXHhEE2xALXxYq8DzFFHKAJwrlYKiyQimabEQnm2yT4TZCOx1OFzJFhmBaXQquGM24TmAQTjGHux4)



Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).

## Události

### Přijdeš na další Hack Day?

🧑‍🤝‍🧑 Na konci března proběhl v pořadí 3. Hack Day, kde se v rámci tech talků probralo téma Github Actions a proč využívat automatizace, představení Codemagic a také přístupnost pohledem nevidomých. Pokud nechceš o takové setkání příště přijít, další Hack Day proběhne v sobotu 29. 4. v prostorech Pracovny. Budeme pokračovat s tématem přístupnosti a pobavíme se také o designu. 



\> [Registruj se](https://cesko.digital/events/hack-day-4)

## Nachytři se s námi

Zatoč s neustálým scrolováním 

📴 Denně si přečteš desítky cizích příběhů a ve chvíli, kdy se potřebuješ soustředit na práci, ti to nejde. Mít svět na dosah ruky (v mobilu) má i své vedlejší účinky. Co s tím? Přijď 20. 4. v 18:30 na webinář DIGITÁLNÍ HYGIENA – NASTAV ONLINE SVĚTU ZDRAVÉ HRANICE. Spisovatelka a zakladatelka Digitální hyggieny Jitka Holasová ti ukáže, jak se z nutkavého návyku kontrolovat mobil vymanit.



\> [Přihlas se](https://cesko.digital/events/digitalni-hygiena)



### Jak reflektovat značku Česko.Digital v obsahu a komunikaci

📢 Chceš vědět, jak se prezentuje a komunikuje značka Česko.Digital a co to znamená pro naše komunikační výstupy? Tak to si nenech ujít webinář [Jindřicha Oukropce](https://www.linkedin.com/in/jindrichoukropec/) v úterý 25. 4. od 18 hodin – naučí tě psát Česko.Digitálně!

\> [Přihlas se](https://airtable.com/shrjtFSEnd3nqFKgL)

### Ohlédnutí za projektem Nedlužím státu: Tipy a fuckupy z pozice projektového koordinátora

🎯 Dobrovolnický projektový koordinátor [Radek Sojka](https://cz.linkedin.com/in/radek-sojka) strávil 9 měsíců řízením projektu [Nedlužím státu](https://www.nedluzimstatu.cz/). Společně s dalšími dobrovolníky a dobrovolnicemi z Česko.Digital vylepšil design i funkce webu a navrch si odnesl spoustu zkušeností, o které se rozhodl podělit s celou komunitou. Zajímá tě, jak na bezproblémový launch a efektivní komunikaci v rámci týmu nebo proč si průběžně připomínat celkovou vizi projektu? Článek je plný inspirace, tak na nic nečekej!



\> [Přečti si článek](https://blog.cesko.digital/2022/12/co-me-naucilo-nedluzim-statu-radek-sojka)

## Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. Všechny pozice najdeš přehledně na Portálu dobrovolníka!

[\> Nakouknout do Portálu](https://cesko.digital/dashboard)



Víš, že na Portálu najdeš pod názvem Marketplace i příležitosti od neziskovek mimo Česko.Digital?

## Děkujeme, že tě baví číst.digital!



Tým newsletteru



Koordinace: Hana Burešová a Lenka Moravcová

Texty: Hana Langerová, Melánie Klvaňová, Tereza Košařová, Pavla Halamová, Kateřina Peřinová, Dominika Vykydalová, Matouš Brabec, Barbara Tesařová

Edit: Terézia Palaščáková, Martina Habová

Korektura: Romana Přibylová

Grafika: Monika Pavlovičová, Lukáš Návesník

Podcast: Lukáš Návesník, Jiří Ryszawy, promo text Lenka Blažková