---
title: "číst.digital/53: Do nového roku Česko.Digital vykročí s novým vedením |
  Partnerství Umapy přináší výsledky | Digitální inkluze bude vzdělávat sociální
  pracovníky | Poděkování dobrovolníkům"
author: content.team
tags:
  - cesko-digital-obsah
cover: https://data.cesko.digital/newsletter/53/cover.png
date: 2023-12-15-11-35
slug: cist-digital-53
description: Ahoj Česko.Digital! 👋 Navzdory mrazu za okny ti přinášíme žhavé
  novinky za uplynulý měsíc. Výměna na pozici CEO Česko.Digital. Kdo tuto roli
  bude od nového roku zastávat? Představujeme první úspěchy partnerství projektu
  Umapa s organizací IOM, začátky nové aplikace Mingly. Kde všude tým Digitální
  inkluze už prezentoval své dosavadní výsledky? Také jsme se společně sešli při
  Týdnu pro Digitální Česko.
lang: cs
---
<iframe style="border-radius:12px" src="https://open.spotify.com/embed/episode/5Gv2uQIbc3bHTDQ5JAsgsm?utm_source=generator" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

# Horké novin(k)y měsíce

## Budeme mít nového CEO. Evu Pavlíkovou od ledna nahradí Jan Kotara

Dosavadní ředitelku [Evu Pavlíkovou](https://www.linkedin.com/in/evapavlikova/) nahradí od ledna 2024 v roli CEO současný COO [Jan Kotara](https://www.linkedin.com/in/jankotara/). Eva vedla organizaci téměř 4 roky a nově bude působit jako členka správní rady. Honza (alias Yen) je v Česko.Digital již rok a bude mít na starosti další rozvoj organizace. 

**\> [Přečti si, proč se mění vedení](https://blog.cesko.digital/2023/12/novy-ceo-cesko-digital)**

**\> [Rozhovor s Evou, Honzou a Jakubem Nešetřilem v podcastu #PeopleOps](https://www.buzzsprout.com/2256188/14119210)**

![](https://data.cesko.digital/img/clanek-novy-ceo/eva-yen.jpg)

## První úspěchy partnerství Umapy s IOM

🤝 Naše partnerství s [Mezinárodní organizací pro migraci (IOM UN)](https://www.iom.int/who-we-are) už nese první výsledky! Podařilo se nám zakomponovat do Umapy jejich databázi ubytovacích zařízení. 

📚 Na jaře jsme se ponořili do světa **průzkumu** a připravili jsme **přehledné PDF s výsledky**. Chceš vědět, co jsme zjistili? 

**\> [Všechny novinky najdeš na našem webu](https://www.umapa.eu/page/pruzkum-cs)**

## Mingly (TvojeLáska.cz)

👩‍💻 **V říjnu** jsme v parádních prostorách [Kiwi.com](https://www.kiwi.com/cz/) uspořádali **hackday** – vývojáři se sešli osobně v Brně a UX designéři se zúčastnili online. 

🎯 **V listopadu jsme otestovali hotový prototyp**. Testování se účastnily jak osoby s fyzickým handicapem, tak i osoby bez něj z různých věkových skupin i sexuální orientací. S hrdostí můžeme říct, že **aplikace byla hodnocena velmi pozitivně**.

☕ Kristýna Mertlová, jedna ze zakladatelek projektu, se účastnila [podcastu Na Kafi Ona Dnes](https://www.idnes.cz/onadnes/vztahy/podcast-na-kafi-kristyna-mertlova-senamovani-laska-handicap.A231109_151354_ona-vztahy_taj) a rozpovídala se o seznamování lidí s handicapem i o spolupráci mezi Mingly a Česko.Digital.

🎥 Momentálně natáčíme promo video. 

## Digitální inkluze 

🎤 Na nedávné akci [\#GoogleOrgImpactChallenge](https://www.linkedin.com/feed/hashtag/?keywords=googleorgimpactchallenge&highlightedUpdateUrns=urn%3Ali%3Aactivity%3A7133053330259386368) Lujza Kotryová společně s Danem Prokopem z PAQ Research **odprezentovali dosavadní výsledky**, kterých se nám během 1 roku podařilo v projektu dosáhnout. Lujza se hovořila o projektu **v [podcastu Aktuálně.cz](https://zpravy.aktualne.cz/domaci/digitalnim-vyloucenim-trpi-hlavne-seniori-projekt-hleda-zpus/r~9ff500de8eb711eebe29ac1f6b220ee8/) a na přednášce KISKu**.

🎓 Dokončujeme microsite pro 7 + 1 digitálních profilů, a také jsme po zvážení všech pro a proti vybrali produkt – **vzdělávací platformu pro sociální pracovníky** – do jehož vývoje se vrhneme.

👀 Zajímá tě víc? Poznač si do kalendáře 25.1., kdy proběhne **Showcase #3** a kde ti představíme novou microsite a další novinky z projektu. 

\> [Registrace na Showcase #3](https://cesko.digital/events/showcase-digitalni-inkluze-3)

![](https://data.cesko.digital/newsletter/53/digi-inkluze.jpg)

> ## Díky, že nám věnuješ svůj čas i znalosti 💙
>
> **Moc děkujeme**, že jsi součástí komunity. K letošním Vánocům jsme pro tebe připravili **speciální kód v hodnotě 500 Kč**, za který si můžeš pořídit třeba novou čepici z našeho merchandisingu. 
>
> **\> [Řekni si o kód formulářem](https://airtable.com/app0FX3kBPkWTeQ2X/shr5MJsHQVKac17LE)**

![](https://data.cesko.digital/newsletter/53/Vanocni_Grafika_23.jpg)

# To nejlepší z našich projektů

## CSGOV

*První volně dostupné (open source) řešení pro tvorbu webu pro obce a nezisk*

S velkou hrdostí oznamujeme, že vytváříme první volně dostupné open source **řešení pro tvorbu webu pro obce a neziskové organizace**. Dokončujeme implementaci celého [design systému gov.cz](https://designsystem.gov.cz/) jako modul do [Drupalu](https://www.drupal.org/). Pracujeme na designu typových stránek, abychom zefektivnili vytváření webových stránek pro „průměrnou“ obec. Nezůstáváme jen u vzhledu, **píšeme i návody a texty pro samotný obsah**.

## Kogito 2.0

*Aplikace vyvíjená na míru těhotným a ženám v poporodním období, které zažívají příznaky duševního onemocnění*

📆 Aktuálně **pracujeme na jednotlivých částech aplikace** – kalendáři, deníku a plánovači. V aplikaci jsme **rozdělili obsah** na primární a sekundární (teorie), vymysleli jsme **designy** pro několik kategorií a máme tematickou grafiku.

## Revma v klidu

*Motivačně edukační cvičební e-kurz nejen pro pacienty s revmatem*

Náš kurz včetně registrace je technicky připravený a jsme plni očekávání z prvního velkého testu s uživateli. 

Máme i krátké promo video a pracujeme na plakátech pro kampaň. Právě hledáme PR agenturu, která nám pomůže s tiskovou konferencí po spuštění projektu.

## Kurz Nezisk.Digital pro neziskové organizace

*Kurz vytvořený speciálně pro potřeby neziskových organizací ze sociální oblasti, do kterého má cenu se přihlásit. S aktivní podporou mentora/mentorky a okamžitě aplikovatelnými výsledky*

Kapacita zimního běhu kurzu Nezisk.Digital je plná! Těšíme se na společnou výzvu. Vrhneme se na posuzování a optimalizaci nástrojů pro spolupráci, komunikaci a bezpečnost s vybranými neziskovými organizacemi. 

**Chceš být u toho naplno? Právě teď hledáme 2 nové kolegy*ně na plný úvazek na pozici [Metodik\*Metodička / Lektor\*ka kurzu Nezisk.Digital](https://cesko.digital/opportunities/rec2l7Yvr0V2vSf2i).**

**Chceš být přímo u toho, ale naplno to nedáš? Zapoj se jako [seniorní konzultant*ka](https://cesko.digital/opportunities/recGLCcg5xF0wsi5e) nebo [seniorní UX designér*ka](https://cesko.digital/opportunities/recJn6tEWDCAYbc8U) – průvodce*průvodkyně neziskových organizací.**

# Komunita

## Jak dopadl průzkum spokojenosti?  

🔍 Minulý měsíc proběhl další **průzkum spokojenosti** komunity, který vyplnilo 41 z vás. Děkujeme všem, kdo jste se o svůj názor podělili. Právě se vrháme na zpracování **vašich podnětů**, abychom vám život v komunitě ještě více **zlepšili**. 💪

**\> [Přečti si výstupy](https://drive.google.com/file/d/1Qj5JDR-nzdmlhkqrY3EabbE2NdcnIxbK/view)**

# Setkání (nejen) s Česko.Digital

## Není týden jako Týden

🗓️ 1 listopadový týden, 5 dnů, 14 akcí a asi 280 diváků nebo účastníků. To je úctyhodné skóre aktivit Česko.Digital v rámci Týdne pro Digitální Česko. **Můžeš ho spolu s námi prožít ještě jednou!**

Shrnutí všech eventů v Týdnu pro Digitální Česko:

* [Jak připravit žáky a učitele na budoucnost s digitálními technologiemi? Vyhodnocení IT Fitness Testu 2023](https://youtu.be/-yHLnNDpDZ8)
* [Jak změnit systém vzdělávání ve veřejné správě a neziskových organizací: dialog mezi 4 světy](https://youtu.be/gkmY9aKURrQ)
* [Jak aktivní učení posiluje digitální kompetence veřejné správy a neziskových organizací](https://youtu.be/RuolH3uRKfk)
* [Konference Navigace světem digitalizace](https://konference.gov.cz/#online)

**\> Přečti si Anežčiny [tipy a triky ve Slacku](https://diskutuj.digital/t/tipy-a-triky-ve-slacku/42)**

**\> Mrkni také na [pokročilé open source nástroje pro audio a video grafiku](https://diskutuj.digital/t/pokrocile-open-source-nastroje-pro-audio-video-grafiku/43)**

![](https://data.cesko.digital/newsletter/53/tyden-pro-digitalni-cesko.png)

# Nachytři se s námi

## Znáš Canvu? Lze ji využít na mnoho způsobů

Webináře Canvy už nestihneš, ale nabízíme ti možnost zkouknout záznamy:

  🎨 [Canva pro neziskové organizace](https://youtu.be/CFFV6T-l1B8)

  🎨 [Canva pro vzdělávání](https://youtu.be/MYNx7sWVR_I)

  🎨 [Canva pro týmy se zaměřením na státní úředníky](https://youtu.be/anTrZxvgnQA)

## Podílet se na rozvoji své obce může každý!

🤔 Navrhnout projekt, (ne)hlasovat o dalších projektech a rozhodnout tak, do čeho bude obec investovat? To je **participativní rozpočtování**. Hned 5 příkladů najdeš v článku organizace Open Source Politics od Oline Arnould s překladem naší dobrovolnice [Lenky Koňaříkové](https://www.linkedin.com/in/lenka-ko%C5%88a%C5%99%C3%ADkov%C3%A1-921821242/). Už 5 let zkušeností s tím má například [Praha 14](https://www.praha14.cz/ctrnactka-podle-vas/o-projektu/).

**\> [5 dobrých příkladů participativních rozpočtů z Francie](https://blog.cesko.digital/2023/11/5-prikladu-participativnich-rozpoctu-z-francie)**

## Technologie mají potenciál řešit celospolečenské problémy

🗞️ O našich aktivitách vedoucích k naplnění naší vize jsme se rozepsali pro Info – Lifestyle.cz – Kariéra v technologiích.

**\> [Přečti si článek](https://www.info-lifestyle.cz/kariera-v-technologiich/cesko-digital-technologie-maji-potencial-resit-celospolecenske-problemy/)**

# Partnership

❤️ **Děkujeme všem našim partnerům** za podporu a důvěru v letošním roce. Díky ní jsme mohli realizovat aktivity, které **přinášejí pozitivní změnu ve společnosti**. Těšíme se na další **společné úspěchy v příštím roce**. 🎆

# Koho aktuálně hledáme

Připoj se k největší dobrovolnické civic-tech organizaci v Evropě. Všechny pozice najdeš přehledně mezi Příležitostmi k zapojení.

**\> [Okoukni Příležitosti k zapojení](https://cesko.digital/opportunities)**

## Děkujeme, že tě baví číst.digital!

### Tým newsletteru

*Koordinace: Lenka Moravcová a Hana Burešová*

*Texty: Petr Hrudka, Hana Klingová, Aneta Böhmová, Zdeněk Culek, Veronika Uhrová*

*Edit: Martina Habová, Kateřina Sikorová*

*Korektura: Barbora Berková a Romana Přibylová*

*Grafika: Monika Pavlovičová, Lukáš Návesník*

*Podcast: Lukáš Návesník, Jiří Ryszawy*