---
title: "číst.digital/48: Zlepšujeme ovzduší | Boříme bariéry v digitalizaci |
  Myslíme na spokojenost komunity"
author: content.team
tags:
  - cesko-digital-obsah
cover: https://data.cesko.digital/newsletter/48/48.png
date: 2023-07-20-07-20
slug: cist-digital-48
description: Ahoj Česko.Digital! 👋 V létě nezahálíme a pečujeme o společnost i
  vlastní komunitu. Se Senzorem vzduchu v akceleraci myslíme na zdraví a životní
  prostředí. V Digitální inkluzi zas podporujeme ty, kteří jsou v technologiích
  znevýhodnění. Zaměřujeme se na pohodu v komunitě a získáváme pro ni první
  ambasadory a ambasadorky. Novinek je spousta. Přibal si je ke čtení na
  prázdniny a užij si léto!
lang: cs
---
# Horké novin(k)y měsíce

## Pro čistší ovzduší

🚀 Od června máme v akceleraci nováčka, který **pečuje o lidské zdraví i životní prostředí**. Projekt **Senzor vzduchu** používá otevřenou síť [Sensor.Community](https://sensor.community/cz/) a už teď má 120 aktivních senzorů po celé ČR. **V reálném čase měří** prachové částice PM 2,5 a PM 10, teplotu, atmosférický tlak a vlhkost. V Česko.Digital mu chceme pomoct k rozšíření tak, jak to umíme nejlépe – digitálně.

🌒 **V jaké jsme fázi?** Mapujeme potřeby společnosti a definujeme produkt. Už teď vidíme, že měření kvality ovzduší má velký vliv na zdraví i prostředí. Chceš být v obraze nebo se i zapojit?

**\> [Sleduj kanál #run-senzor vzduchu](https://cesko-digital.slack.com/archives/C05BYSGBZ24)**

## Všichni chceme někam patřit

🤝 Vydobýt si své místo v komunitě může dát zabrat… U nás ne! **Souzníš s myšlenkami Česko.Digital?** Hodně oceníme, **pokud nás ještě více podpoříš a řekneš to také ostatním**.

**\> [Buď náš další ambasador nebo ambasadorka](https://cesko.digital/projects/ambasadori-digital)**

## Plán na září? Meetup Česko.Digital #4!

🧑‍🤝‍🧑 Chceš si za profilovky ze Slacku dosadit reálné tváře a navázat nové kontakty? Nebo zjistit, **na čem teď jako komunita pracujeme** a kde se můžeš zapojit? 

📅 Otevři si kalendář a rovnou si zarezervuj středu **13. 9. 2023 od 18:00**. Těšíme se, že tě uvidíme na dalším Meetupu Česko.Digital. 

⏱️ **Máme omezený počet míst**, tak neváhej a registruj se už teď! Podrobnější informace o akci a programu přineseme v srpnu, stay tuned.

**\> [Registruj se](https://airtable.com/shrRh2Cr4SwJBwzTu)**

## První (komunitní) hodina odbila

🤙 Těšíš se na léto **plné zážitků**? My už máme jeden z nich za sebou – díky [online komunitní hodince](https://cesko.digital/events/community-hour-1). Představily se na ní **aktuální projekty a novinky a ukázali jsme si**, jak ještě více podpořit a zintenzivnit své zapojení v dobrovolnické komunitě.

**\> [Koukni na záznam](https://www.youtube.com/watch?v=X6kWsD_yrNE)**

## Jak jsme v komunitě spokojení?

😊 V červenci se vracíme k pravidelnému **měření spokojenosti** v komunitě. Máme už tvůj feedback? Díky! Chceš nám ještě dát vědět, jak se tu cítíš a co zlepšit? ⏰ Čas na to běží **do 31. 7. 23:59**. Děkujeme!

**\> [Sdílej svůj názor](https://airtable.com/shraT0RMIKsu3CET9)**



# Dobro.tip 

## Prý se tomu říká Imposter syndrome

🫥 Copywritingem se živím déle než 7 let. Jsem pečlivka a mám na sebe **vysoké nároky**. Při odevzdávání textů mě sužovala nejistota, zda skutečně splňují zadání a zda klienta nezklamu. Náhodou jsem se dozvěděla, že se tomu říká **Imposter syndrome**. Ale jak z něho ven? Pomohlo mi si říct, že jsem pro text v té dané chvíli **udělala maximum**, že připomínky klienta mohou text ještě vylepšit. A hlavně: že **jsme jenom lidi**. Pracuj tak, abys z práce měl*a dobrý pocit!

# To nejlepší z našich projektů

## Digitální inkluze

*Vytváříme platformu pro všechny, kteří pomáhají dětem, seniorům a minoritám budovat digitální dovednosti.*

👨‍💻 Projekt [Digitální inkluze](https://cesko.digital/projects/digitalni-inkluze), na němž komunita Česko.Digital pracuje za podpory [Google.org](https://www.google.org/), si klade za cíl nalézt **praktické a funkční řešení**, které znevýhodněným cílovým skupinám umožní **zlepšit jejich digitální dovednosti.** Ve článku najdeš shrnutí bariér, s nimiž se jednotlivé cílové skupiny potýkají při využívání technologií, i to, kam se bude projekt dále ubírat. 

📅 A **17. 8.** ti na **online Showcase #2** povíme o **výsledcích z výzkumu digitálního vyloučení**. Zapojilo se do něj přes 30 organizací z celé ČR, tak to nepropásni!

**\> [Přečti si článek](https://blog.cesko.digital/2023/06/bariery-digitalni-inkluze)**

**\> [Registruj se na Showcase](https://airtable.com/shresU62eYHBX2D0U)**

## Nezisk.Digital

*Nezisk.Digital je pilotní kurz pro neziskové organizace, se kterými společně testujeme, jak přistupovat k digitálním kompetencím v nezisku.*

👀 V červnu proběhl první [online event](https://www.youtube.com/watch?v=Tz_yEJbv3W0) Nezisk.Digital a na showcase #3 jsme **představili dosavadní [výsledky](https://www.youtube.com/watch?v=2BTLmofkySU)** stakeholderům a zájemcům.

💡 Zažili jsme spoustu AHA momentů – třeba že **překážkou ke zlepšení komunikace** a spolupráce v organizaci nemusejí být chybějící technologie, ale spíš **potíže s kulturou, procesy, lidmi či kompetencemi**.

👩‍🎓 Díky mentoringu jsme u 2 ze 6 organizací **předali podněty ke změně** business modelu nebo onboardingového procesu. Věnovat čas tam, kde je potřeba, se zkrátka vyplatí.

**\> [Podívej se na průběžné vyhodnocení projektu](https://www.youtube.com/watch?v=2BTLmofkySU)**

## Revma v klidu

*Motivačně edukační cvičební e-kurz nejen pro pacienty s revmatem*

🎥 Úspěšně jsme pro e-kurz **navrhli UX frames**, **vytvořili grafický design** a **dokončili střih** cvičících a motivačních **videí**.

📊 Nyní se soustředíme na **analýzu** možného **řešení CRM** a další technické nastavení kurzu.

![](https://data.cesko.digital/newsletter/48/revma-v-klidu.png)

**Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).**

# Události

## Report z Meetupu Česko.Digital #3 je tady

🎧 Od Community Lead Anežky Müller se dozvíš, proč tahle setkání děláme, a od ostatních pozvaných, co jim Česko.Digital dává.

**\> [Poslechni si osvěžující díl](https://podcasters.spotify.com/pod/show/poslouchatdigital/episodes/Report-Tet-Meetup-esko-Digital-aneb-Jak-se-naivo-potkv-opravdu-velk-remote-komunita-e23hv0v)**

## Rezortismu zmar, spolupráci zdar!

👌 3. ročník [Festivalu kreativní byrokracie](https://creativebureaucracy.cz/) je za námi. Uteklo ti něco?

**\> [Podívej se na záznam přednášek, keynote a diskuzi](https://youtube.com/playlist?list=PLOX5xelTsEv8tiPrFICSf_ruf-BgrADTn)**

**\> [Prohlédni si fotografie z akce](https://drive.google.com/drive/folders/1LjvKXAyqh0c7wnxqOq5x61LiEgslIAfd)**

# Partnerství

## 50 500

Touto částkou podpořila [](https://twitter.com/CeskoDigital)Česko.Digital **dobročinná aukční platforma [DOBROBOT](https://dobrobot.cz/)**. U jejího vzniku byl i náš hlavní partner [](https://twitter.com/Livesport_eu) [Livesport](https://www.livesport.cz/). Díky výtěžku z aukce věnovanému zakladatelem [](https://twitter.com/TheShipMonk) [Shipmonku](https://www.shipmonk.com/) Janem Bednářem tak můžeme ještě více rozvíjet naši komunitu a měnit Česko k lepšímu. Děkujeme!

# Nachytři se s námi

## Stavíme na Jamstack základech

🧑‍💻 V komunitě Česko.Digital přistupujeme ke každému zadavateli zvlášť. Architekturu a technická řešení budujeme dle konkrétních potřeb projektu. **Co se nám osvědčilo?** Jaké služby doporučujeme? To vše se dozvíš v článku na blogu od našeho programátora Česko.Digital Tomáše Znamenáčka

**\> [Přečti si článek](https://blog.cesko.digital/2023/03/architektura-webovych-aplikaci-cesko-digital)**

# Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. Všechny pozice najdeš přehledně na Portálu dobrovolníka!

**\> [Nakouknout do Portálu](https://cesko.digital/dashboard)**

*Víš, že na této stránce najdeš pod názvem Marketplace i příležitosti od neziskovek mimo Česko.Digital?*

## Děkujeme, že tě baví číst.digital!

**Tým newsletteru**

*Koordinace: Lenka Moravcová a Hana Burešová*

*Texty: Mariana Múdra, Aneta Böhmová, Lucie Porazilová, Jana Uvízlová, Andrea Srpová, Martin Rácz, Lenka Vaculínová, Terézia Palaščáková*

*Edit: Martina Habová, Terézia Palaščáková*

*Korektura: Silvie Mitlenerová*

*Grafika: Monika Pavlovičová, Lukáš Návesník*

*Podcast: Lukáš Návesník, Jiří Ryszawy*