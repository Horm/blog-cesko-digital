---
title: Bezpečné ulice bez jehel a minimální administrativa. Česko.Digital
  předává projekt Jehlomat do rukou Magdalény
author: katka
tags:
  - jehlomat
cover: xxx
date: 2023-03-17-10-49
slug: "spusteni-projektu-jehlomat "
description: "Komunita akcelerovala další technologický produkt: webovou
  aplikaci pro sběr a mapování injekčních stříkaček Jehlomat. Jeden z historicky
  nejstarších projektů v komunitě zažil transformaci na agilní vývoj a
  vystřídaly se na něm desítky dobrovolníků. Co se v komunitě podařilo zpracovat
  a jaké jsou plány, se dozvíte v článku."
lang: cs
---
# Proč je taková aplikace vůbec potřeba?

V problematice **sběru pohozených injekčních stříkaček z veřejných prostranství** jako jsou nádraží, dětská hřiště, parky atd. mají největší podíl terénní pracovníci z neziskových organizací, následují městští strážníci a nakonec veřejnost. Jednou z neziskových organizací zabývajících se prevencí a léčbou závislostí na návykových látkách je [Magdaléna o.p.s.](http://www.magdalena-ops.eu/cz/) Její zakladatele, Jířího a Tomáše Zatřepálkovy a Tomáše Žáka, napadlo, že s injekčními stříkačkami by se dalo bojovat ještě efektivněji, pokud by se všechny tři výše uvedené síly spojily.

A tak v roce 2014 vznikl **Jehlomat** – aplikace, která má zajišťovat rychlou **evidenci a bezpečnou likvidaci injekčního odpadu** odhozeného na veřejných prostranstvích. V srpnu roku 2020 pak spustili její mobilní verzi.

# Aplikace už existuje – proč tedy zapojení Česko.Digital?

Než jsme spojili síly, používalo Jehlomat **dvaadvacet terénních programů** pro uživatele návykových látek (což je zhruba 20 % všech terénních programů zabývajících se drogově závislými) a **jedna stanice městské policie**. Umožňovala rychlé zaznamenávání nálezů a následné plánování pochůzek terénních pracovníků nebo varování veřejnosti. Protože tvůrci Jehlomatu jsou lidé z praxe, uvědomovali si jeho nedostatky:

* nesystematičnost sběru
* chybějící koordinace aktivit neziskových organizací a městské policie
* větší informovanost a zapojení veřejnosti 
* nedostatečné technické znalosti jejich týmu
* menší množství zapojených subjektů (terénní programy, městská policie)

Proto se obrátili na nás a v srpnu roku 2020 se Jehlomat zařadil mezi projekty Česko.Digital. Požadavek zněl jasně: **inovovat aplikaci tak, aby do ní terénní pracovníci, městská policie a veřejnost mohli společně zadávat data** o nalezených injekčních stříkačkách. Aplikace zároveň měla být **jednodušší, uživatelsky přívětivější a hlavně atraktivnější** pro terénní programy v ČR, aby se urychlil sběr materiálu a minimalizovala se rizika pro zdraví veřejnosti.

# A co se podařilo?

Expertním dobrovolníkům se během práce na projektu Jehlomat podařilo:

1. navrhnout infrastrukturní řešení
2. provést uživatelský výzkum
3. dvakrát uspořádat Hack day
4. dodat demo s 23 funkcemi z 29 požadovaných
5. vytvořit novou vizuální identitu a brand identity
6. navrhnout komunikační strategii pro šíření aplikace napříč organizacemi
7. vytvořit propagační video
8. sepsat dokumentaci GDPR k používání aplikace

*„Osobne vnímam, že Jehlomat má celospoločenský prínos hneď v niekoľkých rovinách. V prvej, vďaka Jehlomatu budú data o nálezoch injekčných odpadov v ČR zaznamenávané elektronicky, čo znamená, že sa budú ľahšie, rýchlejšie a presnejšie vyhodnocovať. To môže výrazne pomôcť terénnym programom v sledovaní pohybu skupín závislých osôb a v udržiavaní ich ‚pod svojou kontrolou‘.* 

*V druhej rovine má Jehlomat za cieľ detabuizovať v spoločnosti problematiku závislostí. Jehlomat chce, aby verejnosť vnímala terénne programy ako sociálnu službu, ktorá so skupinami závislých osôb aktívne pracuje a my ostatní sme vďaka nej v bezpečí (nešíria sa infekčné choroby a podobne).* 

*V neposlednom rade Jehlomat ponúka návod, ako naložiť s injekčným odpadom nájdeným na ulici, takže má nepochybne aj edukatívny rozmer,“* shrnuje přínosy projektu koordinátorka Lucia Poláková.

Plánem je, aby terénní pracovníci, městská policie nebo veřejnost mohli **jednoduše zadat nález injekční stříkačky přímo do mobilní aplikace** pomocí interaktivní mapy. Součinností těchto tří složek by se měl zefektivnit proces sběru a likvidace infikovaného materiálu z ulic měst a obcí České republiky.

👉 Práce na Jehlomatu rozhodně nekončí, pokud chceš Magdaléně pomoci s dotažením aplikace do konce, [ozvi se jí](https://www.magdalena-ops.cz/cs/kontakt/)!

*Korektorka: Olga Zörnerová*