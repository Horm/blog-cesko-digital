---
title: "číst.digital/52: IT Fitness Test hlásí rekordní čísla | Umapa našla
  silného globálního partnera | Týden pro Digitální Česko je za rohem | Revma v
  klidu ladí vizuály "
author: content.team
tags:
  - cesko-digital-obsah
cover: https://data.cesko.digital/newsletter/52/cover52.png
date: 2023-11-09-09-05
slug: cist-digital-52
description: Ahoj Česko.Digital! 👋 Bojíš se, že ti v listopadu bude zima? Žádný
  strach! Myslíme na všechno – hlavu ti schováme do nového merche a u srdce tě
  zahřeje, co vše se nám společně povedlo. Do IT Fitness Testu se zapojilo přes
  88 000 otestovaných a Umapa našla silného partnera. Tento měsíc se taky
  setkáme naživo i online na Týdnu pro Digitální Česko a konferenci Navigace
  světem digitalizace. Novinek máme mnohem víc, tak čti dál!
lang: cs
---
# Horké novin(k)y měsíce

## Potlesk všem aktivním pedagogům

💪 Navzdory svému názvu v říjnu bez potu a slz skončilo **testování digitálních dovedností** s **IT Fitness Test 2023**, kterého se **zúčastnilo neuvěřitelných 88 695 otestovaných**! Bez podpory asociace [AAVIT](https://aavit.cz/), [Microsoftu](https://www.microsoft.com/cs-cz/) a [MŠMT](https://www.msmt.cz/) v kooperaci s jednotlivými školami a pedagogy by to nebylo možné. Vydařil se nám vskutku husarský kousek – oproti loňsku se **zapojilo desetinásobně víc žáků a studentů**. Digitální šampioni budou oceněni hodnotnými výhrami od našich partnerů ([Alza](https://www.alza.cz/), [Seznam.cz](https://www.seznam.cz/), [ESET](https://www.eset.com/cz/), [AWS](https://aws.amazon.com/)) a losování proběhne už 16. 11. 

📣 **Nejzajímavější výsledky** testování pak odprezentujeme v rámci **Týdne pro Digitální Česko**. Detailně je probereme spolu s dalšími hosty v **panelové diskuzi 21. 11. 2023 na Úřadu vlády**. 

**\> [Chceš dorazit? Přihlas se](https://cesko.digital/events/panelova-diskuse-vysledky-it-fitness-testu-2023)**

## Týden pro Digitální Česko se blíží

A Česko.Digital je jeho **hrdou součástí!** Na programu najdeš spoustu **online i offline akcí vzdělávacího i diskuzního charakteru**, které se konají nejen v Praze. Vyber si z bohaté nabídky: 

📌 Potkáme se na panelové diskuzi s názvem **[Jak změnit systém vzdělávání ve veřejné sféře: Dialog mezi 4 světy](https://cesko.digital/events/panelova-diskuze-jak-zmenit-system-vzdelavani-ve-verejne-sfere)**?

📌 Nebo se k nám přidáš na offline workshop **Nástroje pro digitální spolupráci v malém týmu** **[v Boskovicích](https://cesko.digital/events/nastroje-pro-digitalni-spolupraci-boskovice)** nebo **[v Liberci](https://cesko.digital/events/nastroje-pro-digitalni-spolupraci-liberec)**?

📌 A co společná snídaně a debata nad tématem **[Jak aktivní učení posiluje digitální kompetence veřejné sféry](https://cesko.digital/events/jak-aktivni-uceni-posiluje-digitalni-kompetence-verejne-sfery)**?

👉 Na vybraný panel se nezapomeň včas zaregistrovat.

![](https://data.cesko.digital/newsletter/52/tyden-pro-digitalni-cesko.jpg)

## Pomoz nám vylepšit komunitu Česko.Digital

🙏 Věnuj nám pár minut svého času. **V listopadu** proběhne další **měření spokojenosti** v komunitě a vyplněním dotazníku nám pomůžeš posunout komunitu ke hvězdám. ⭐ Budeme moc rádi, když nám prozradíš, co se ti v komunitě líbí, co tě trápí a co bychom mohli vylepšit. 

**\> Klikni sem a vyplň [náš dotazník spokojenosti](https://airtable.com/appbQ40ga82eCmwcD/shrfCFCrSp5qnJ7gL)**

## Case Study: Jak se akceleruje projekt v Česko.Digital na příkladu Zachraň oběd

👏 **Připravili jsme novou případovku**, která má neziskovkám jednodušeji vysvětlit, jak funguje spolupráce organizace ➕ Česko.Digital. Na příkladu projektu [Zachraň oběd](https://zachranobed.cz/) popisujeme, jak se projekt akceleruje, jak dlouho to trvá, jak projekty vybíráme a kdo na nich pak pracuje. Mrkni na ni, link si ulož a můžeš ho poslat komukoliv, kdo se bude ptát, jak se to vlastně dělá. 🙂 

**\> [Přečti si případovku](https://blog.cesko.digital/2023/10/pripadovka-zachran-obed)**



## **Mastodon jako stvořený pro Česko.Digital**

👍 Česko.Digital můžeš nově sledovat na sociální síti Mastodon. Jde o platformu, na které je možné sdílet krátké texty, odkazy a obrázky jako třeba na X a tradičně interagovat s cizím obsahem.

Mastodon je provozovaný především v zájmu uživatelů*uživatelek, nikoliv inzerentů nebo majitele, a má řadu výhod a principů, které s námi rezonují. Je ale mnohem víc důvodů, proč jsme si vybrali právě Mastodon. 

Zajímá tě, co nás vedlo k tomu Mastodon využít a proč nám nestačí X? Přečti si nový blogový článek od Tomáše Znamenáčka. 

💙 A nezapomeň nás začít sledovat na [@ceskodigital@cesko.digital](https://mastodon.cesko.digital/@ceskodigital). 

**\> [Chci si přečíst nový článek o Mastodonu](https://blog.cesko.digital/2023/11/ceskodigital-nove-na-mastodonu)**

**\> [Chci sledovat Česko.Digital na Mastodonu](https://mastodon.cesko.digital/@ceskodigital)**



# Náš merch má nový přírůstek – čepici Česko.Digital

Je **udržitelná**, univerzální a **sluší všem**. Zahřeje a potěší každého, kdo chce mít hlavu po celou zimu pěkně v teple.

**\> [Tak ukaž, že máš pod čepicí, a ulov si ji tady](https://shop.czechdesign.cz/ceskodigital/cepice-digital-z-udrzitelnych-materialu/)**

> ![](https://data.cesko.digital/newsletter/52/cd-cepice.png)

# To nejlepší z našich projektů

## Umapa

*Mapa pro ukrajinskou komunitu s důležitými informacemi a místy v novém domově*

Umapa se během roku 2023 začala měnit v **nástroj pro dlouhodobou integraci**. Co všechno se podařilo?

🏅 **Upravili jsme strukturu dle potřeb** vyplývajících z dotazníku, který zanedlouho najdeš na webu.

✨ Na mapě se už zobrazují **pracovní pozice vhodné pro cizince**, a to díky spolupráci s [KdeJePrace.cz](https://www.kdejeprace.cz/).

🎆🏆 Našli jsme pro projekt **silného partnera, kterým je globální nezisková organizace [IOM](https://www.iom.int/who-we-are)** 🥳. Ta bude na Umapě sdílet aktuální stav ubytovacích kapacit pro uprchlíky, zapojovat integrační neziskovky a postupně řešit další agendy.

## Revma v klidu

Motivačně-edukační cvičební e-kurz nejen pro pacienty s revmatem

📲 Po testování funkčnosti registrace zpracováváme podněty uživatelů a **dokončujeme průchod celým kurzem** z technického pohledu. 

📧 Nedočkavě připravujeme první komunikaci směrem k uživatelům v Ecomailu.

📹 **Ladíme vizuály** a brzy se vrhneme na natáčení marketingového videa. 

💙❤️ Jednáme **s nadací [BigBoard](https://nadacebigboard.cz) o podpoře** projektu. Díky patří jí i všem, kteří projektu fandí a podílejí se na jeho brzkém dokončení!

**Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).**

# Setkání (nejen) s Česko.Digital

## Navigace světem digitalizace: Občan na prvním místě

**[Konference](https://konference.gov.cz/) bude probíhat 20. listopadu od 9:00 hodin.** Česko.Digital bude v panelu **Digitalizace pro každého: Komunikace a vzdělávání** reprezentovat **Lujza Kotryová**.

I když můžeme mít **skvělé služby a weby**, je zásadní, aby občané i úředníci byli dostatečně **digitálně informováni a vzděláváni**. Nestačí pouze efektní kampaně ze strany nestátního sektoru; musíme také pamatovat na ty, kdo nemají snadný přístup k digitálním technologiím. 

## 7+1 digitálních profilů představeno Výboru pro digitální vzdělávání

👣 Kdo je ohrožen digitálním vyloučením a co konkrétně tuto skupinu obyvatel trápí, vysvětlovala za projekt Digitální inkluze jeho koordinátorka [Lujza Kotryová](https://www.linkedin.com/in/lujzakotryova/?originalSubdomain=cz). Jen díky přesné identifikaci cílové skupiny a jejích problémů je možné **podniknout kroky k systémovému řešení** 🎯. Ty teď povedou k navržení **služby s cílem zvýšení digitálních kompetencí** ohrožených lidí.

# Nachytři se s námi

## Canva maraton plný praktických tipů pro oblast vzdělání, nezisku a státu

💡 Máme pro tebe **3 praktické webináře**, jak srozumitelně prezentovat **s Canvou**. **Ve vládě, v nezisku i vzdělávacích projektech.** 

⭐ Praktické tipy s respektem ke státní správě ti poskytne **[Canva pro týmy se zaměřením na státní úředníky](https://cesko.digital/events/canva-pro-tymy-se-zamerenim-na-vladni-uredniky)**.

⭐ S webinářem **[Canva pro vzdělávání](https://cesko.digital/events/canva-pro-vzdelavani)** můžeš vyhlásit konec nudným slidům. 

⭐ Díky **[Canva pro neziskové organizace](https://cesko.digital/events/canva-pro-neziskove-organizace)** se naučíš, jak šířit dobro.

🤝 [Webináře](https://cesko.digital/events) jsou spolupořádány s [Canva CZ](https://www.canva.com/cs_cz/) a [Úřadem vlády](https://www.vlada.cz/cz/urad-vlady/) v rámci Týdne pro Digitální Česko. Tak neváhej a ulov si své místo.

**\> [Registruj se na webinář](https://cesko.digital/events)**

# Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. Všechny pozice najdeš přehledně na Portálu Příležitosti k zapojení.

\> [Nakoukni do Portálu](https://cesko.digital/dashboard)

Víš, že na Portálu najdeš pod názvem Marketplace i příležitosti od neziskovek mimo Česko.Digital?

## Děkujeme, že tě baví číst.digital!

## Tým newsletteru

*Koordinace: Lenka Moravcová a Hana Burešová*

*Texty: Martina Hradecká, Lucie Porazilová, Aneta Böhmová, Pavel Šnábl*

*Edit: Martina Habová, Kateřina Sikorová*

*Korektura: Romana Přibylová*

*Grafika: Monika Pavlovičová, Lukáš Návesník*

*Podcast: Lukáš Návesník, Jiří Ryszawy*