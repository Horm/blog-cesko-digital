---
title: "číst.digital/50: 8 profilů digitálně vyloučených lidí | Chceme rozhýbat
  č.d. | Umapa míří na sítě"
author: content.team
tags:
  - newsletter
cover: xxx
date: 2023-09-14-11-24
slug: cist-digital-50
description: "Ahoj Česko.Digital! 👋 Září je tu a náš newsletter zůstává stejně
  nabitý jako naše batohy na letní výpravy: Společně s Q Designers jsme
  zjistili, co nás brzdí v rozletu a jak mít na Česko ještě větší dopad.
  Přinášíme 8 profilů digitálně ohrožených a vyloučených lidí v republice. Státu
  i neziskovkám tak přibylo cenné know-how a mohou jim nabídnout dobře mířenou
  pomoc. Kam se posunuly další projekty, které si dobrovolníci vzali pod
  křídla?"
lang: cs
---
# Horké novin(k)y měsíce

## Digitální inkluze

👩‍🔬 Díky ojedinělému výzkumu jsme vytvořili **8 profilů digitálně ohrožených a vyloučených lidí** v ČR. Profily **umožní lépe pochopit potřeby** vybraných skupin a mohou **sloužit** zejména **neziskovým organizacím** poskytujícím sociální služby a **ve státní sféře** v oblasti služeb veřejnosti.

🎤 Podrobnosti jsme probrali na nedávné **[tiskové konferenci](https://drive.google.com/file/d/15aTh559NbG_57lM5MCsEwoJnOHoaU8Q2/view?usp=sharing)**, která proběhla 13. září.

## Nezisk.Digital sdílí ohlédnutí a rozjíždí nový kurz

🆕 Projektový tým se **ohlédl za dosavadní prací a podělil se o příklady reálných dopadů kurzu na neziskové organizace**, z kterých jasně vyplývá, že i „drobná digitální rada či inovace“ může znamenat výraznou pomoc. Proto hledá nové organizace pro **kurz startující v lednu 2024**, pro který zpracovává žádost o [grant od MPSV](https://www.esfcr.cz/prehled-vyzev-opz-plus/-/asset_publisher/SfUza2tXdZGm/content/realizacni-faze-sireni?inheritRedirect=false).

**\> [A co teď? Další kroky jsou…](https://docs.google.com/presentation/d/1YtRmVfNrjMyu3E61YzmNDf2P_HOqoEzetef9yB3KdNI/edit#slide=id.g22a969ec6a6_1_436)**

**\> [Zástupci neziskových organizací, přihlaste se do kurzu](https://airtable.com/appBMJcLnBva02IEy/shrlymCJWH9WCdGRq)**

## Redesign komunity je v pohybu 

🏃 Ve spolupráci s inovačním studiem Q Designers si od jara lámeme hlavu nad tím, jak Česko.Digital rozhýbat. Společně jsme **identifikovali bariéry** a **našli cesty k jejich překonání**. Nyní se soustředíme na **dopady naší práce**. Co jsme zjistili dál? [Honza Jelínek](https://www.linkedin.com/in/janjelinekhere/), [Anežka Müller](https://www.linkedin.com/in/anezkamll/) a Tomáš Znamenáček se o všem rozpovídali v našem podcastu. Článek k tématu najdeš i na blogu.

**\> [Poslechni si podcast](https://podcasters.spotify.com/pod/show/poslouchatdigital/episodes/S-inovanm-studiem-Q-Designers-o-tom--jak-zvit-dopad-komunity-esko-Digital-e287bfk)**

**\> [Přečti si článek](https://blog.cesko.digital/2023/09/s-inovacnim-studiem-q-designers-o-tom-jak-zvysit-dopad-komunity-cesko-digital)**

## Děláme smysluplnou práci, ukázal průzkum spokojenosti v komunitě

🔍 Minulý měsíc proběhl další **průzkum spokojenosti** komunity, který vyplnilo 88 z vás. Děkujeme všem, kteří jste se o svůj názor podělili. Obecně **vysoká spokojenost** respondentů nás těší, ale neusínáme na vavřínech. Právě se vrháme na zpracování **vašich podnětů**, abychom vám život v komunitě ještě více **zlepšili**. 💪

**\> [Podívej se na celkové výsledky](https://drive.google.com/file/d/1BxXDmCmuyl-cfQTvPRYsIpKJ5iOGgdNy/view?usp=sharing)**

# Dobro.tip od Česko.Digital

💻 Ať jsi student, nebo ne, prověř si své digitální dovednosti. A co když to zkusíš pojmout jako soutěž se svými přáteli: **Kdo dosáhne vyššího skóre?** 🏅

**\> [Otestuj se IT Fitness Testem ještě dnes](https://itfitness.eu/cs/stranky/chci-se-otestovat/)** 



# To nejlepší z našich projektů

## Senzor vzduchu

*Komunitní řešení pro sběr environmentálních dat a podporu občanské vědy v ČR*

💻 Zmapovali jsme potřeby uživatelů a právě vytváříme nový návrh webu.

📣 Vytipovali jsme si partnery a nyní tyto kraje, inovační centra, školy i knihovny oslovujeme. **Zároveň se chystáme na další měření NO2.**

🎉 V neposlední řadě slavíme! Náš Product Owner Michael Lažan se stal Ambasadorem [ECS](https://www.ecsa.ngo/cases/eu-citizen-science/) pro Českou republiku.

**\> Líbí se ti, co děláme? [Přidej se k nám](https://cesko.digital/projects/senzor-vzduchu)**

## Kogito

*Aplikace vyvíjená na míru těhotným a ženám v poporodním období, které zažívají příznaky duševního onemocnění*

**Ženám vzkazujeme: Nejste na to samy! 🙌**

Aby z aplikace Kogito **mohly mít ženy ještě větší užitek**, pracuje náš tým vývojářů na **zjednodušení vstupního dotazníku**, testuje a ladí klikatelný prototyp. Výsledky testování se přenesou i na ty části aplikace, které už uživatelky používají. Kromě toho expertní dobrovolníci pracují na samotném obsahu a zaměřují se na další vývojové fáze. 

## Umapa

*Mapa pro ukrajinskou komunitu s důležitými informacemi a místy v novém domově*

🗺️ Zeptali jsme se osob z ukrajinské komunity, jaké užitečné prvky je budou motivovat k pravidelnému používání aplikace. **Výsledky už známe a brzy se o ně s vámi podělíme.** Využijeme je jak pro vyladění appky 📲, tak jako součást marketingové kampaně. A co dál? Naši copywriteři ✍️ si právě berou do parády veškeré texty na webu i v aplikaci. A tím rozhodně nekončíme. Naším velkým cílem je dostat Umapu na sociální sítě. Držte nám palce! 👍

**\> [Chci vědět víc](https://cesko.digital/projects/umapa)**

**Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).**

# Setkání (nejen) s Česko.Digital

## Když jde „kreativita“ ruku v ruce s „byrokracií“

📜 Jsme stát my všichni, nebo jen ta paní v kostýmku za přepážkou? I 3. ročník **Festivalu kreativní byrokracie** bořil mýty a hlavně přinesl jasnou odpověď. Letošní panely se věnovaly tématům, které nás stále trápí – rezortismus a roztříštěnost v rozhodování, digitalizace, AI, jednotná vizuální identita či podpora diverzity ve společnosti. Někde se už ale karta pomalu obrací – úspěch českého předsednictví v Radě EU je první vlaštovkou! Důležité body a tipy z přednášek shrnuly Melánie Klvaňová a Lenka Moravcová na našem blogu.

**[\> Přečti si článek](https://blog.cesko.digital/2023/08/festival-kreativni-byrokracie-odvazni-urednici-a-inovace-pro-lepsi-stat)**

# Nachytři se s námi

## Nízký věk a málo zkušeností? To nebrání dělat velké věci

🌟 Věk je jen číslo – to ví každý. Ale to, že s málo zkušenostmi můžeš dělat velké věci, ti dokáže příběh 3 studentů, které vyzpovídala [Dominika Vykydalová](https://www.linkedin.com/in/dominikavykydalova/). Ti pomáhali Česko.Digital už při studiu na střední škole. No není to skvělý start?

**\> [Nadchni se v novém blogovém článku](https://blog.cesko.digital/2023/07/na-veku-nezalezi-v-komunite-pomahaji-i-talentovani-studenti)**

## Přijď na webinář „Úvod do webové přístupnosti“ nebo „Nenuťte kolegy…“

🧑‍🎓 2 nové webináře už klepou na dveře! Na prvním se seznámíš s webovou přístupností a na dalším získáš tipy pro efektivní práci na projektech. 

**\> [Seberozvoj hledej u nás a přihlas se](https://cesko.digital/events)**

## Co si odnášíme z projektu Stojíme za Ukrajinou? 

🫂 Expertní dobrovolníci Česko.Digital [Jiří Sekera](https://www.linkedin.com/in/sekera/), [Kateřina Jiřinová](https://www.linkedin.com/in/katkajirinova/) a [Adina Foxová](https://www.linkedin.com/in/adina-foxova/) sdílí své zkušenosti z projektu Stojíme za Ukrajinou – od počátečních zmatků a naivních představ o tom, že má Česko připravený nějaký plán pomoci, až k debatám o rychlém řešení. 

**\> [Poslechni si, která řešení lze použít i do budoucna](https://podcasters.spotify.com/pod/show/poslouchatdigital/episodes/Bleskov-reakce-je-ve-vlen-krizi-zsadn--Co-si-odnme-z-projektu-Stojme-za-Ukrajinou-e251lko/a-a9uajd6)**

## Moudrá Síť propojuje mladé se staršími 

🧑‍🎓👴 Moudrou Síť jsme u nás akcelerovali v roce 2022. Od té doby se na světlo světa vyloupl projekt postavený na super jednoduchém principu, který pomáhá starším po celé republice. V novém díle podcastu poslouchat.digital si [Petra Jelének](https://www.linkedin.com/in/pj-jelenek/) povídá s [Tomášem Hubálkem](https://www.linkedin.com/in/tom%C3%A1%C5%A1-hub%C3%A1lek-a58546a/) a [Lukášem Staňkem](https://www.linkedin.com/in/luk%C3%A1%C5%A1-stan%C4%9Bk-7ba57719a/) o tom, jak projekt funguje a že pomáhá mladým i starším.

**[\> Poslechni si novinky z projektu](https://podcasters.spotify.com/pod/show/poslouchatdigital/episodes/Moudr-S-Chceme--aby-vichni-star-lid-mli-v-mst-bydlit-svho-osobnho-ajka-e2860vh)**

# Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. Všechny pozice najdeš přehledně mezi Příležitostmi k zapojení!

**\> [Okoukni Příležitosti k zapojení](https://cesko.digital/dashboard)**

Víš, že zde pod názvem Marketplace najdeš i příležitosti od neziskovek mimo Česko.Digital?



## Děkujeme, že tě baví číst.digital!



**Tým newsletteru**

*Koordinace: Lenka Moravcová a Hana Burešová*

*Texty: Tereza Králová, Hana Klingová, Martina Hradecká, Gabriela Konvalinková, Lenka Moravcová, Dominika Vykydalová, Lenka Vaculínová*

*Edit: Martina Habová a Kateřina Sikorová*

*Korektura: Romana Přibylová*

*Grafika: Monika Pavlovičová a Lukáš Návesník*

*Podcast: Lukáš Návesník a Jiří Ryszawy*