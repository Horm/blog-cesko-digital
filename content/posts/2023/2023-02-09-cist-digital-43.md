---
title: "číst.digital/43: Jak zprovoznit a využívat datovku | Tvoříme mapu
  dobrovolníků | Máme za sebou první hack day v Livesportu"
author: content.team
tags:
  - newsletter
cover: https://data.cesko.digital/newsletter/43/cover.png
date: 2023-02-09-01-05
slug: cist-digital-43
description: "Ahoj Česko.Digital! 👋 Nový newsletter je na světě. Jaké výhody
  přináší datové schránky? Čemu čelí dětská psychika v digitálním věku? Máš už
  Merch.Digital? Movapp sdílí know-how a frčí na Telegram. Twitter snáší zlatá
  vejce. A poučení z neúspěchů v podnikání sdílí Jakub Cígl. Užij si čtení! "
lang: cs
---
**P﻿odcastovou verzi newsletteru si můžeš poslechnout  👉 [zde](https://anchor.fm/poslouchatdigital/episodes/poslouchat-st-digital10-Jak-zprovoznit-a-vyuvat-datovku--Tvome-mapu-dobrovolnk--Mme-za-sebou-prvn-hack-day-v-Livesportu-e1v0r5t)**

# Horké novin(k)y měsíce

## Změny v komunikaci s úřady pro neziskové organizace jsou tady 

📬 Od ledna 2023 začalo Ministerstvo vnitra bezplatně rozesílat přístupové údaje do datové schránky, kterou ti automaticky zřídí stát. **Jak ale datovku zprovoznit?** Co za výhody přináší? Jak správně datovou schránku využívat? To vše se dozvíš na blogu v článcích z minisérie [Jana Kalába](https://cz.linkedin.com/in/jan-kal%C3%A1b-linked-in).

\> **[Datové schránky (nejen) pro neziskové organizace #1 – jak je aktivovat a zprovoznit pro komunikaci se státem](https://blog.cesko.digital/2023/01/datove-schranky-nejen-pro-neziskove-organizace-jak-je-zprovoznit)**

\> **[Datové schránky (nejen) pro neziskové organizace #2 – 7+ praktických tipů, jak datovkou zjednodušit fungování organizace](https://blog.cesko.digital/2023/02/datove-schranky-nejen-pro-neziskove-organizace-2)**

## Safezóna z pohledu dobrovolníků, kteří stáli za jejím vznikem

🤗 S psychickými problémy se v době internetu a sociálních sítí potýká stále více lidí a děti nejsou žádnou výjimkou. Přesně z toho důvodu **vznikl webový portál [Safezóna](http://safezona.cz)**, který pro děti představuje bezpečný prostor pro získání informací o duševním zdraví a ukazuje jim, že na své problémy nejsou samy. Za spuštěním projektu a jeho úspěšným předáním do rukou KudyKampusu stojí naši dobrovolníci. O jejich zkušenostech a o tom, **jak celý projekt vznikal**, si přečteš v blogovém článku [Lenky Moravcové](https://www.linkedin.com/in/lenka-moravcov%C3%A1-19a8a14b/).

🎧 A nezapomeňte si poslechnout **nový díl poslouchat.digital**, ve kterém se spolu se Safezónou bavíme o velkém tlaku na dětskou duši, jestli chápeme jejich vesmír a jestli jim umíme podat pomocnou ruku, když ji potřebují.

\> **[Přečti si článek](https://blog.cesko.digital/2023/02/safezona-ocima-dobrovolniku)**

\> **[Poslechni si podcast](https://anchor.fm/poslouchatdigital/episodes/Safezna-Stav-dtsk-psychiky-je-alarmujc--umme-jim-pomhat-e1u30fl)**

## Hlasuj o vzniku mapy dobrovolníků č.d

🗺️ Jako komunita stále rosteme a chceme se potkávat. A tak vzešel **nápad vytvořit [Mapu dobrovolníků č.d](https://cesko-digital.atlassian.net/wiki/spaces/CD/pages/968098070/Mapa+dobrovoln+ka)**, jež by ukazovala přibližnou polohu zapojených členů a také míst, kde se lidé z komunity mají možnost setkávat. Chceš tuto novou vlastnost v rámci Portálu dobrovolníka využívat? Dej nám prosím vědět přes krátký formulář (2 min. na vyplnění). Děkujeme!

\> **[Vyplň formulář](https://airtable.com/shrBeLsjoSbFZYIL0)**

## Měsíc očima CEO #1

🆕 Nový rok nám přinesl zkraje hned několik novinek, na kterých se podílíme. Konečně **vznikla Digitální a informační agentura** (DIA). Pomáhali jsme s letošními **plány Rady vlády pro informační společnost** (RVIS) a nezapomínejme ani na to, jak lidem Volební kalkulačka ukázala správnou cestu pro volbu prezidenta. Sleduj i další měsíční shrnutí naší CEO, aby ti nic zajímavého neuniklo!

\> **[Přečti si celý článek na blogu](https://blog.cesko.digital/2023/02/mesic-ocima-ceo-1)**

# To nejlepší z našich projektů

## Safezóna

*Připravili jsme místo pro prevenci a pomoc při duševní nepohodě dětí a dospívajících*

🎉 **Příběh Safezóny pokračuje i v novém roce!**

Rok 2023 začal pro Safezónu úspěšně. Projekt jsme předali do rukou nového mladého týmu z Kudykampus pod vedením Marie Froulíkové. Loučí se tak s námi Product Ownerka Vladimíra Osadníková a celý původní tým dobrovolníků.\
\
🥳 Předávku jsme si užili spolu s partnerskými organizacemi na **společném eventu** v Magenta Experience Centru. Každý z hostů obdržel vizitku Safezóna, na kterou napsal větu, kterou by řekl kamarádovi, když se necítí dobře a mohl si ji vložit do peněženky jako vzpomínku. Na eventu byla taky možnost se zapojit do kvízu o situaci duševního zdraví skrz interaktivní tabule **Ámos Vision** nebo si prohlédnout výstavu *Krajina dětství, pustina v srdci* od autorky Magdaléna Fiala. 

\> **[Pusť si záznam z celého eventu](https://youtu.be/yWW_2Ih-1Tg)**

![](https://data.cesko.digital/newsletter/43/safezona-event.png)

## Movapp

*Naučte se základy češtiny a ukrajinštiny pro běžné životní situace*

🤝 Zase je nás víc! S nadšením mezi partnery Movappu **vítáme [Centrum pro integraci cizinců](https://www.cicops.cz/cz/)** – zkušeného parťáka, který se ve výuce češtiny pro cizince vyzná. 

⛰️ Když nemůže Mohamed k hoře, musí hora **na Telegram**. U nás sice sociální síť Telegram nefrčí, ale Ukrajinci ji milují. Chceme jim být blíž a a spouštíme [Movapp kanál](https://t.me/movappcz).

🎙️ **Sdílíme know-how** v angličtině! O Movappu i přístupu k ukrajinským studentům v ČR poutavě **přednášel [Martin Hassmann](https://www.linkedin.com/in/hassman/?originalSubdomain=cz)** na Lancaster University. Co vše prozradil?

\> **[Nenech si ujít záznam!](https://www.youtube.com/watch?v=3UC16MhE19k&t=1660s)**

## Moudrá Síť

*Podpořme zvyšování digitálních kompetencí seniorů*

💻 Moudrá Síť zdárně **dokončuje vizuální identitu** a základní marketingovou strategii. Pro pilotní nasazení webové aplikace jsme si v dobrovolnickém týmu definovali lokace. Probíhá spolupráce se školami napříč republikou. Do projektu se studenty smíchovského gymnázia se **zapojilo pět dobrovolníků**. Máme za sebou konferenci Lékař 2023 a čeká nás **vytvoření aplikace** pro propojení pacientů, lékařů Medevio a sestry (aplikace) Emmy.

## Nepanikař

*První pomoc při psychických potížích. Za dva a půl roku aplikace pomohla půl milionu lidí. Nyní je cílem zlepšit UX a doplnit nové funkcionality*

📲 **Finišujeme v překódování aplikace**. Proto se náš dobrovolnický tým potkal osobně a to rovnou na vlastním hack dayi. Děkujeme našemu hlavnímu finančnímu partnerovi společnosti Livesport za poskytnutí prostor a občerstvení. Mohli jsme tak věnovat čas aplikaci, která zdarma poskytuje první pomoc při psychických potížích lidem s depresemi, úzkostmi, panikou apod. A vše včas stihnout.

![](https://data.cesko.digital/newsletter/43/nepanikar-hackday.png)

**Na čem pracujeme v dalších projektech a co se nám na nich za poslední měsíc povedlo? To se dozvíš na naší [wiki](https://cesko-digital.atlassian.net/l/c/1RriTPgP).**

# Události

## Pořádáme první letošní Hack Day Česko.Digital

🧑‍🤝‍🧑 V sobotu 25. 2. 2023 od 9 do 18h proběhne v prostorách [Pracovny](https://www.pracovna.cz/) v Praze **první z pravidelných Hack Dayů Česko.Digital**, kde mohou různé projektové týmy z komunity využít společný časoprostor pro soustředěnou práci a setkání naživo.

\> **[Pro bližší informace mrkni na Portál dobrovolníka](https://cesko.digital/events/hack-day-1)**

# Nachytři se s námi

## Naučíme tvůj Twitter snášet zlatá vejce

🐣 Vyklubal se další **díl copywriterského manuálu**. Naše dobrovolnice [Tereza Kubíčková](https://www.linkedin.com/in/tereza-kubickova-a8534a147/) pro tebe tentokrát sepsala přehledný atlas twitterového ptactva. Díky němu stěhovaví čtenáři spolehlivě zahnízdí právě na tvém profilu. Chceš se stát sociálním ornitologem snadno a rychle?

\> **[Všechno, co potřebuješ vědět, ti nakukáme tady!](https://blog.cesko.digital/2023/02/jak-psat-efektivni-texty-na-twitter)**

## Moje (zatím) největší chyby v podnikání

💙 Dobrovolník Česko.Digital [Jakub Cígl](https://cz.linkedin.com/in/jakubcigl) se rozhodl zhodnotit svá předchozí neúspěšná podnikání a předat nám díky tomu své postřehy a **know-how**. Jakým překážkám musel čelit a co podle něj udělal špatně?

\> **[Přečti si článek na našem blogu a vyvaruj se stejných chyb!](https://blog.cesko.digital/2023/01/moje-zatim-nejvetsi-chyby-v-podnikani)**

# Koho aktuálně hledáme

Připoj se k největší dobrovolnické civic-tech organizaci v Evropě a digitalizuj s námi Česko. Všechny pozice najdeš přehledně na Portálu dobrovolníka!

[\> Nakouknout do Portálu](https://cesko.digital/dashboard)

Víš, že na Portálu najdeš pod názvem Marketplace i příležitosti od neziskovek mimo Česko.Digital?

# Děkujeme, že tě baví číst.digital!

**Tým newsletteru**

*Koordinace: Hana Burešová a Lenka Moravcová*

*Texty: Hana Langerová, Lucie Porazilová, Veronika Uhrová, Veronika Tomášová, Petr Hrudka Tereza Kubíčková, Andrea Srpová, Lenka Moravcová, Matouš Brabec, Lenka Vaculínová*

*Edit: Terezia Palaščáková, Martina Habová* 

*Korektura: Romana Přibylová*

*Grafika: Monika Pavlovičová, Lukáš Návesník*

*Podcast: Lukáš Návesník, Jiří Ryszawy*