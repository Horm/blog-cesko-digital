---
title: "Novinky za listopad 2019: Tech ve službách lidu | Kam nás posunul hackday #1 | Stav současných projektů"
cover: https://firebasestorage.googleapis.com/v0/b/blog-cesko-digital.appspot.com/o/2019%2F2019-12-19-novinky_cover.jpg?alt=media&token=b60a1670-f1a4-4c5c-96f2-c6902245574f
author: radja
date: 2019-12-19-18-30
category: blog
slug: novinky
lang: cs
description: "Milí naši přátelé a podporovatelé, sdílíme poslední novinky v letošním roce a při této příležitosti vám chceme poděkovat. Poděkovat za to, že se celá řada z vás do projektů už aktivně zapojuje a je zcela jasné, že vás v novém roce bude víc a víc. Za to, že Česko.Digital podporujete všemožnými komunikačními cestami, mluvíte o probíhajících aktivitách a projektech a komunitu propojujete se zajímavými lidmi a organizacemi. Česko.Digital vzniklo v květnu a to, jakou rychlost rozjezd nabral, je velmi motivující. Ukazujete tím, že je tady obrovské množství skvělých lidí, skvělých profesionálů, kterým záleží na kvalitě života v Česku. Těšíme se, co všechno v příštím roce společně dokážeme. Krásné svátky vám všem a do nového roku vše dobré."
---

## Co je nového?

### Technologie ve službách lidu 

„S pomocí technologií můžeme dělat věci, které mohou mít ohromný dopad.“ Aneb proč se čeští ajťáci a nejen oni pouští v Česko.Digital do společensky prospěšných projektů – o tom se rozepsal týdeník Respekt v [článku](https://www.respekt.cz/tydenik/2019/49/technologie-ve-sluzbach-lidu?gift=5ovrurxohl&fbclid=IwAR39h9JaEYo2wdGtzyM981V-LORWtTavTRBtcuiSbrpl5aMjyqPWsPb0GDE), který pro vás rádi odemykáme.
 
### Co přinesl Hackday #1

První Hackday Česko.Digital je za námi. Ve WeWork se nás sešlo přes 40 a byla to jízda, během které jsme společnými silami pohnuli jak s projektem CityVizor, tak s Našimi politiky. Jak celý den probíhal a co se podařilo, si můžete přečíst více v [článku](/2019/12/hackday) na blogu. Atmosféru si pak aspoň vzdáleně můžete užít z [fotek](https://www.facebook.com/pg/cesko.digital/photos/?tab=album&album_id=2515531485357188). 

### CityVizor jako nejtransparentnější projekt

Nadace Open Society Fund v listopadu ocenila [nejlepší aplikace postavené na otevřených datech](https://osf.cz/2019/11/26/rozdali-jsme-ceny-viteznym-aplikacim-souteze-spolecne-otevirame-data/?fbclid=IwAR32RjumQnAk7EewS3GyTRfORXPK6oIJMnCWPuOyYpSe6QJIRd7si5GuDHw). A my gratulujeme celému týmu, který aktuálně pracuje na projektu CityVizor. CityVizor v soutěži „Společně otevíráme data“ získal 1. místo v kategorii pro nás velmi důležité – Transparentnost. Klobouček!

---

## Kam se posunuly aktuální projekty

### Cityvizor

Velkou část energie jsme věnovali přípravě nových požadavků na hackday a finalizaci marketingové strategie a cenové politiky provozování CityVizoru společně s Otevřenými městy. Spustili jsme kontinuální vývoj CityVizoru. Pokud nám chcete pomoct s rozvojem aplikace (backend i frontend), podívejte se na aktuální [GitHub](https://github.com/cityvizor/cityvizor/issues). Velikost vývojového úkolu si můžete vybrat podle svého volného času – sledujte labely. 


Zároveň probíhá rozsáhlý výzkum požadavků na rozvoj Cityvizoru v obcích a v lednu budeme pokračovat s občany a novináři. Pokud nám chcete pomoct a zapojit se do výzkumu jako výzkumník nebo respondent, přihlaste se v našem kanále #p-cityvizor.


### Naši politici

V Našich politicích se toho za poslední měsíc hodně odehrálo. Před hackday setkáním se nám podařilo dát dohromady komplet vizuální design, který jsme tak na eventu mohli rovnou využít. Tým Hlídače státu připravil všechna API rozhraní pro data, která budeme na webu Naši politici používat. Od eventu se náš tým rozrostl a pracujeme na frontendu tak, abychom měli projekt připravený v lednu ke spuštění. Detaily najdete na [#p-nasi-politici](https://app.slack.com/client/TG21XF887/CG66HNLH4/thread/GKP61M3KR-1576232232.001300).

### Hlídač státu

Aktuálně se zaměřujeme na pomoc projektu Naši politici. Pracujeme na integraci dat Hlídače do backendu Našich Politiků. Detaily k projektu najdete na #p-hlidac-statu.

### Přehled dluhů

Za poslední měsíc se nám podařilo vyjasnit a doladit kroky, které potřebujeme pro další fáze projektu. Vyřešili jsme nastavení Trello boardu tak, aby reflektoval aktuální tasky a zároveň funkcionality, které má web zvládnout po spuštění. Funkcionality jsou aktuálně rozdělené do fáze 1 (MVP) a fáze 2. Následně jsme se zaměřili na zajištění spádovosti podle adresy pro všechny instituce, které máme v plánu zahrnout při spuštění webu. Spádovost pro všechny instituce zahrnuté ve fázi 1 chceme získat prostřednictvím speciálně připravené API. Testování a další aktualizace dat tak už budeme řešit tak, aby odpovídaly aktuální situaci (nově vzniklé obce, zaniklé obce apod.). 


Zároveň jsme se ponořili ještě hlouběji do produktového designu a v lednu se tak můžete těšit na pořádně nadupaný update! Více informací na #p-prehled-dluhu.
 
