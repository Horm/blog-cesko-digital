---
title: Jak dělat dobro agilně? Tři expertní dobrovolnice sdílely své zkušenosti
  s Česko.Digital v roli Scrum Mastera
author: jindrich.oukropec
cover: data.cesko.digital/img/Skvely-Scrum-Master.png
date: 2021-12-15-08-06
slug: jak-delat-dobro-agilne-3-expertni-dobrovolnice-skvely-scrum-master
description: Adéla Kalusová, Kristýna Tvrdá a Markéta Ryklová přiblížily
  možnosti vedení dobrovolnických projektů agilním způsobem.
lang: cs
---
**Adéla Kalusová, Kristýna Tvrdá a Markéta Ryklová přiblížily možnosti vedení dobrovolnických projektů agilním způsobem. Flexibilní způsob řízení je nyní součást všech projektů, kterými Česko.Digital akceleruje projekty neziskových organizací. V diskusi, která probíhala hodinu a půl, se mluvilo o přechodu na agilní řízení, nastavení agilních ceremonií a spolupráci mezi Scrum Masterem a Product Ownerem.** 

Adéla, Kristýna a Markéta působí v komunitě jako Scrum Master. Na jejich postřehy se můžete podívat v záznamu z [akce](https://youtu.be/CpDMIUlK1_8), kterou moderoval Jakub Štogr.

Zatímco Adéla se snaží zvědomit si všechny možná rizika, které kolegům mohou zabránit v dodání domluvené práce, Kristýna dává důraz na posun v projektu a snaží se tak motivovat tým k další práci. Tým Markéty upřednostňuje asynchronní komunikaci na Slacku, čemuž Markéta přizpůsobuje týmové ceremonie.

„Původně jsme měly synchronizační schůzky jednou týdně. Nakonec se ukázalo, že nám nestačí pro plánování reálné práce, navíc nám chyběla retrospektiva. Jako Scrum Master jsem potřebovala vědět, jak mohu týmu pomoci. Nyní ještě přidáváme stand-upy, abychom měli větší přehled o možných překážkách v úkolech,“ vysvětluje přínosy přechodu na agilní ceremonie Adéla Kalusová, která se stará o tým vývíjející aplikaci Včas pro organizaci Loono.

Scrum Masteři nejen pořádají týmové schůzky, ale podporují klíčovou roli [Product Ownera](https://www.youtube.com/watch?v=ep2y01MGN1w). V prostředí dobročinných projektů tyto role zastávají experti na různé problematiky z neziskových organizací. Ty podle Scrum Masterek v naprosté většině nemají zkušenosti s agilním řízením a tak v Česko.Digital Scrum Masteři tuto roli podporují ještě více, než je třeba v komerčním prostředí. 

„Product Owner je otec vize produktu, stanovuje priority, měl by předvádět demo. Je ale důležité, aby byl i na retrospektivě, kde najednou vidí i lidskou stránku projektu. Typicky se více spojí s vývojáři, se kterými není v úzkém kontaktu,“ doplnila Marketa Ryklová, která pomáhá týmu Jehlomat na cestě za webovým nástrojem pro sběr a analýzu odhozených injekčních stříkaček.



> „Product Owner je takový táta produktu, Scrum Master je ta máma.“ 

\- Adéla Kalusová

Scrum Masterky rozebíraly i udržitelnost projektu. „Je třeba, aby nás někdo občas zastoupil. V Česko.Digital mi hodně pomohli supporti, zejména Kateřina Kociánová a Tomáš Walek. Supporti mají kontext celého projektu a umí vést ceremonii, když je třeba,“ doplnila Kristýna Tvrdá, která pomáhá projektu Střecha duševního zdraví. Nedávno její tým spustil novou webovou stránku [Safezóna](https://blog.cesko.digital/2021/11/safezona-je-na-svete). 

## [Pusťte si diskuse ve videu](https://www.youtube.com/watch?v=CpDMIUlK1_8)

Pokud jste na živý přenos nemohli přijít, viděli jen část nebo si chcete rozhovor připomenout, podívejte se na [záznam](https://www.youtube.com/watch?v=CpDMIUlK1_8). 

## Buďte také agilní

Pokud přemýšlíte o roli Scrum Mastera, její popis je k dispozici na naší [Wiki](https://cesko-digital.atlassian.net/wiki/spaces/CD/pages/87470076/Scrum+Master). Na YouTube Česko.Digital najdete také seriál [Agile leaders](https://www.youtube.com/watch?v=gG_9tC12CzY&list=PLOX5xelTsEv-qGxEFwT3piUEDrjK4ow6Z) od našeho agilního kouče Tomáše Walka, kde najdete tipy na konkrétní agilní aktivity.

Česko.Digital je komunita dobrovolníků, která ve svém volném čase pomáhá neziskovkám a státu s rozvojem jejich digitálních produktů a znalostí. Pokud máte nápad na nový neziskový produktu nebo službu, potřebujete do týmu vývojáře nebo marketéra nebo se chcete vzdělávat v oblasti řízení digitálních projektů, podívejte se na stránku: [Jak Česko.Digital může spolupracovat s neziskovými organizacemi a státem](https://cesko-digital.atlassian.net/wiki/spaces/CD/pages/816742685/Neziskov+organizace+st+t+Co+o+ek+vat+od+spolupr+ce+s+.d?focusedCommentId=818217318#comment-818217318).