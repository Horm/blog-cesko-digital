---
title: Osobní produktivita neznamená být ve všem perfektní. Daniel Gamrot nám
  ukázal, jak skrze ni porozumět sobě
author: rona
cover: https://data.cesko.digital/img/daniel-gamrot-clanek/daniel-gamrot-cover.png
date: 2021-11-30-02-00
slug: osobni-produktivita-daniel-gamrot
description: Daniel Gamrot je už devět let lektorem pro lepší time management,
  sebedisciplínu a osobní produktivitu. O těchto tématech školí, píše články,
  točí videa a vzdělává. Jak vypadal jeho workshop osvětlení základních principů
  produktivity pro Česko.Digital a co si z něj odnášíme?
lang: cs
---
## K čemu potřebujete framework osobní produktivity?

Funkční strategie pro budování a udržení osobní produktivity znamená klást si především ty správné otázky a umět si na ně odpovědět. O jaké otázky se jedná?

![](http://data.cesko.digital/img/daniel-gamrot-clanek/daniel1.png)

### Příprava 

K realizaci plánů je nezbytné rozhodnout se, co budu dělat, jaký je můj cíl a jakým způsobem ho dosáhnu. 

* Jaká je moje **produktivní vize**? Co je můj cíl, záměr, co chci dělat?
* Jak si **dobíjím baterky**, a pomáhá to? Mám na tento úkol dostatek energie?
* Co jsou mé priority a co si naopak můžu ze svého to-do listu škrtnout?

### Optimalizace

Když je jasné, co chci dělat, vyplyne z toho i řada úkolů, které dělat vůbec nechci. Proto je dobré svůj čas optimalizovat.

* Kolik času trávím nad nějakými **aktivitami** zbytečně? Je možné je **škrtnout**, **automatizovat** nebo **delegovat**?
* Jaké jsou moje **priority v plánování úkolů**, co je třeba nevyhnutelně udělat, co mi jde samo a k čemu se musím nutit?

### Akce

Posledním krokem je samotná akce a znalost svých schopností koncentrace. 

* Kdy se mi daří **soustředit se** a co mi v tom pomáhá?
* Jakým způsobem daný úkol **dotáhnu do konce**?

<br>

## V time managementu jde zejména o dobře rozloženou energii

Sebepoznání je odrazovým můstkem k dlouhodobým výsledkům. Produktivita totiž není jenom o **efektivitě a o tom, chtít pořád víc**. Klíčem je naučit se zaměřit pozornost na **nejdůležitější věci**. Umět se soustředit, když se chcete soustředit. Zároveň je však důležitou součástí také **odpočinek**. 

Cílem je, abychom při vykonávání činností byli duchem **přítomní, klidní a vyrovnaní**, ať už jde o práci, sport, rodinu nebo relaxaci.

<br>

## Jak si definovat produktivní vizi a pracovat na svém záměru?

Produktivní vize nemusí znamenat jen dlouhodobý záměr. Naopak je možné s ní pracovat i v krátkodobých cílech, na které je potřeba se soustředit. Proto si můžeme stanovit **vizi na základě několika nejdůležitějších úkolů dne, týdne nebo měsíce**. 

V toku vnitřních i vnějších rozptýlení nám často naše produktivní vize uniká, proto **je důležité neupustit od svého záměru**, i když vše nejde podle plánu. Účinnou strategií je naslouchat sám sobě, pracovat se svou energií a pěstovat své osvědčené rutiny.

![](https://data.cesko.digital/img/daniel-gamrot-clanek/daniel2.png)

## Plánujte rutiny a motivujte sami sebe

Jakmile známe spektrum našich úkolů, můžeme je **prioritizovat**. Naopak úkoly, ke kterým se musíme nutit nebo nás nebaví, je dobré **automatizovat**. Návyk v nás vytváří sebeautomatizaci, podobně jako při čištění zubů. 

#### Jaké osobní a technické nástroje nám v tom mohou pomoci?

💙 **ranní a odpolední pracovní rutiny** zapsané v kalendáři

💙 **naplánovaný meeting** sám se sebou

💙 **pauza v práci každý den** ve stejný čas

💙 **doba, po které už nepracuji**

💙 **šablony a frameworky**, které nám uvolní mentální kapacitu,

💙 **zjednodušení práce** jako klávesové zkratky, filtry v e-mailu a automatické odpovědi

<br>

## Rozdělujte správně čas mezi jednotlivými aktivitami

Preferované činnosti mají i zcela praktické využití. Když se spojí naše nadšení se zručností, jsme nejen dlouhodobě motivovaní, ale jednoduše na tyto aktivity zaměříme svou pozornost. 

Můžeme si tak **rozdělit náš čas do kvadrantů činností**, které chceme dělat a generují nám zisk, a těch, které nechceme dělat, nejsme v nich dost dobří, nebo nám nepřináší velký užitek. 

![](https://data.cesko.digital/img/daniel-gamrot-clanek/daniel3.png)

Poté je důležité prioritizovat ty aktivity, kde se naše vize, záměr, motivace a ohodnocení protínají. K tomu nám může pomoci například metoda **myšlenkové mapy**.

![](https://data.cesko.digital/img/daniel-gamrot-clanek/daniel4.png)

<br>

## Sestříhaný webinář najdete také na YouTube Česko.Digital!

<center><iframe width="560" height="315" src="https://www.youtube.com/embed/videoseries?list=PLOX5xelTsEv8UtPxtPiLhRNclVXQge-ai" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe></center>

<br>

## Tipy na knihy, aplikace a jiné zajímavosti 

* [Melvilovky](https://www.melvil.cz/): Proč spíme, Hluboká práce, Atomové návyky, Jak si chytře dělat poznámky
* Digitální plánovače: [Opsidian](https://opsidian.ai/), Google Calendar, [Evernote](https://evernote.com/intl/cs/), [Notion](http://notion.so/), [TodoIst](https://todoist.com/cs)
* Měřič času: [Toggl](https://toggl.com/)
* Metoda Zettelkasten – o metodě psaní poznámek si můžete přečíst například [zde](https://eliskasestakova.cz/how-to-take-smart-notes/)
* Články Daniela Gamrota na jeho vlastním [blogu](https://danielgamrot.cz/blog/) a jeho obsáhlý článek pro blog Na volné noze – [Osobní produktivita 30krát jinak](https://navolnenoze.cz/blog/osobni-produktivita/)