---
title: 'číst.digital/24: Slavte s námi 2. narozeniny Česko.Digital!'
cover: https://data.cesko.digital/img/8dec0b43.jpg
author: teryii
date: 2021-7-12-14-02
slug: novinky
lang: cs
description: 'Ahoj Česko.Digital! 👋 Je tu další letní měsíc a s ním i další newsletter. Tentokrát je ovšem v něčem speciální. Pozveme vás totiž na oslavy druhého výročí vzniku Česko.Digital. 🥳 V rámci oslav na vás čekají zajímavé online i offline aktivity. Na co konkrétně se můžete těšit? A co nového se povedlo v rámci jednotlivých projektů? To všechno najdete na následujících řádcích. Tak se pohodlně usaďte, nalijte si ledový nápoj a pusťte se do čtení.'
---

![](https://data.cesko.digital/img/035020c8.png)

## V Česko.Digital nás spojují 1 a 0 a slavíme spolu 2 roky!

Česko.Digital od zrodu v roce 2019 funguje na principu komunity expertních dobrovolníků, které dává dohromady společná touha měnit Česko k lepšímu. Zní to dost neuvěřitelně, ale letos v červenci už je nás víc než čtyři tisíce. Odborníci z řad programátorů, vývojářů, grafiků, projektových či produktových manažerů a dalších profesí bez nároku na honorář pomáhají státu, obcím i neziskovým organizacím s rozvojem jejich digitálních služeb.

Česko.Digital může nabídnout hřejivý pocit z pomoci, nové kontakty nebo možnost se odborně posunout. Na oplátku ale dostáváme mnohem víc – jste to vy, kdo pozitivně ovlivňuje rozvoj v Česku a aktivně se tak zúčastňuje na posouvání naší komunity vpřed. **Za to vám všem moc děkujeme!**

Letos **slavíme druhé narozeniny**, a tak se tento týden ponese v duchu zajímavých online i offline aktivit. Startujeme už dnes, 12. července – **živým setkáním v pražském coworkingu [Opero](https://opero.cz/cs)**, na které vás všechny zveme.

Je to skvělá možnost setkat se naživo, přiťuknout si a neformálně si popovídat. Zároveň se dozvíte plno novinek přímo od leadership týmu, který přiblíží budoucí plány na to, jak z Česko.Digital udělat dlouhodobě udržitelnou organizaci. Pokud nemůžete dorazit, nezoufejte, **připojit se můžete i [online](https://cesko.digital/events/narozeniny)**.

A co dalšího pro vás chystáme? Podívejte se na [všechny detaily ke komunitní oslavě](https://cesko.digital/events/narozeniny), která se uskuteční od 12. do 17. července.

![](https://data.cesko.digital/img/46156a90.jpg)

## To nejlepší z našich projektů

### INOVACE ZPRAVODAJSKÉHO STORYTELLINGU

Skoro třetina Čechů zprávy vůbec nesleduje – a chceme to změnit. Po několikaměsíční spolupráci dobrovolníků z řad novinářů, vývojářů i designérů a marketingových specialistů **představujeme tři řešení**, které mají lidem umožnit sledovat zprávy přístupnější formou: **Témata pod lupou** (čtenáři sami navrhují témata, která jsou podle nich v médiích opomíjená), **Audio** (zájemcům se budou vybrané zprávy předčítat a doporučovat další), **Newsie** (prvky gamifikace, využívá chatbota i personalizaci zpráv). Jak to celé probíhalo a mnohem víc o jednotlivých prototypech se dočtete [v blogovém článku](https://blog.cesko.digital/2021/06/inovace-storytellingu) nebo [rozhovoru](https://blog.cesko.digital/2021/06/storytelling).

### UČÍME ONLINE

V červnu skončil školní rok nejen ve školách, ale i v Učíme nanečisto. Uzavřeli jsme ho 15. června webinářem s číslem 99. Tento i **všechny již odvysílané webináře najdete v naší [videotéce](https://www.ucimeonline.cz/aktivity/ucime-nanecisto/videoteka/)**, která má novou vizáž. I v novém školním roce je na co se těšit – **s webináři budeme pokračovat** a chystáme úpravu celých stránek Učíme online.

V červnu také došlo v projektu k významnému milníku, **podpisu memoranda o vzájemné spolupráci s Národním pedagogickým institutem**. Pod křídla NPI by ke konci roku měla přejít větší část aktivit Učíme online. Cílem je předat především naše know-how, zkušenosti a principy podpory učitelů, které pak bude NPI dále rozvíjet.

![](https://data.cesko.digital/img/c4bcfff5.png)

### VEŘEJNÉ ZAKÁZKY SPOLU

Organizujeme [festival pro úředníky](https://cesko-digital.atlassian.net/l/c/E0nA06VL), abychom posílili komunitu profesionálů ze státní správy a propojili je jak mezi sebou, tak i s neziskovým a soukromým sektorem. Nově zapojené posily připraví vzorovou zadávací dokumentaci a metodiku k ní tak, aby firmy dokázaly **reálně nacenit práce pro zadavatele**. Proběhla také **panelová diskuze na téma vendor lock-in**. Na základě zpětné vazby naplánujeme ještě debatu na téma open source.

O všech projektech, na kterých v č.d pracujeme, si [můžete přečíst na naší wiki](https://cesko-digital.atlassian.net/l/c/1RriTPgP).

## Hackday – Loono: Průvodce prevencí

**[Zapojte se do Flutter Hackday](https://cesko.digital/portal-dobrovolnika) už za necelý týden!** Pokud si chcete vyzkoušet vývoj v praxi pod mentorským vedením seniorních Flutter vývojářů a společně tvořit aplikaci Průvodce prevencí neziskové organizace [Loono](https://www.loono.cz/) – právě pro vás je tato příležitost jak vyšitá!

Příprava aplikace, která bude uživatelům připomínat preventivní prohlídky a zároveň je vzdělávat o prevenci a zdraví, je v plném proudu. Máme hotové vizuály, tým je (téměř) kompletní, ale chybí nám juniorní Flutter vývojáři.

**Celodenní hackday pořádáme 17. července v HUBHUB v paláci Ara, 9.00–19.00.**

**Na místě budou seniorní vývojáři**, kteří vás vším provedou a zasvětí do detailů, se kterými potřebujeme právě teď pomoc.

Více informací o hackday včetně registračního formuláře najdete [zde](https://cesko.digital/portal-dobrovolnika).

## Co se klube v našem inkubátoru

Za 2 roky práce na projektech a jejich řízení **jsme po nasbíraných zkušenostech začali sepisovat [tipy a postupy na projektovou metodiku](https://cesko-digital.atlassian.net/wiki/spaces/CD/pages/598281194/Projektov+metodika+aneb+jak+d+me+projekty+v+.d)** v č.d. Nejvíce jsme se inspirovali agilním řízením, které nám s expertním dobrovolnictvím sedí nejlépe!

Pokud se chceš v agilním řízení rozvíjet, **můžeš se stát Scrum Masterem nebo Product Ownerem** na jednom z našich projektů a pravidelně chodit na setkání *agile leaders*. Více informací najdete na Slacku v kanálu [#ceskodigital-agile_leaders](https://cesko-digital.slack.com/archives/C01UN75EREZ) nebo u Romany Pokorné.

A pokud máte tip na další neziskovku, které jsou blízké hodnoty Česko.Digital a potřebovala by rozjet digitální inovativní projekt, dejte nám o ní vědět do [kanálu inkubátoru](https://cesko-digital.slack.com/archives/C01AMGXT9HQ) nebo na email <romana@cesko.digital>.

## Jak si v komunitě žijeme

Proběhlo **první po-pandemické osobní komunitní setkání** v Praze. Těšíme se, že odteď se budeme vídat častěji i jinak než za obrazovkami počítačů. Další příležitost bude hned v **úterý 20. 7. na akci pivo-víno-limo #2 v Praze** a v srpnu při setkání v Brně. Sledujte náš Slack, ať vám nic neunikne.

### Motivace dobrovolníků

Je pro nás důležité, aby nám spolu v Česko.Digital bylo co nejlépe. Už podruhé vám tak **posíláme [náš komunitní dotazník](https://airtable.com/shreSYKVUv4eMSEhz)**, abychom zjistili, co nás do komunity přivedlo, co nás v ní drží a v čem se zlepšit. Pomozte nám zjistit, co můžeme dělat lépe!

### č.edu

V červnu jsme uspořádali první rozsáhlejší **workshop s názvem „Jak na osobní produktivitu“** s odborníkem [Danielem Gamrotem](https://danielgamrot.cz/). Otestovali jsme tím i ranní 2,5hodinový formát. Poslední pondělí v měsíci jsme zase v rámci **workshopu „Jak na Figmu“** se Šnorbim a Jánem Dugovičem získali cenné znalosti a tipy k tvorbě jednoduchých grafik ve Figmě.

Ani během letních prázdnin však č.edu nespí. Připravujeme pro vás **další webinář na téma [Life balance a duševní hygiena](https://cesko-digital.atlassian.net/wiki/spaces/VWE/pages/647364887/Webin+5+Well-being+du+evn+hygiena+27.+7.+v+16+00) s Petrou Fritsch**, který se bude konat v úterý 27. července od 18 hodin prostřednictvím Google Meet. Registrovat se můžete už nyní skrze [tento formulář](https://airtable.com/shrb0kHdnihLvr9eA).

Náš střihačský tým se chopil záznamů i z našich předchozích akcí a webinář „Jak na launch v Česko.Digital“ už najdete v **[naší Wiki videotéce](https://cesko-digital.atlassian.net/l/c/UkmGR6px)**. Další budou přibývat. O prázdninách pak přineseme i nepracovní témata, jako je třeba wellbeing a duševní hygiena. **Detaily najdete v [kalendáři vypsaných akcí](https://cesko-digital.atlassian.net/l/c/0D4t3fiP).**

### Show&Tell

Podívejte se s námi na **zajímavé osobnosti**, které stojí za projekty a jejich výzvami! Ve **[třetím dílu](https://www.youtube.com/watch?v=cVKP-vyDGyA&ab_channel=%C4%8Cesko.Digital)** našeho pořadu Show&Tell jsme nahlédli do světa marketingové ředitelky Česko.Digital, Evy Zehnálkové, a seznámili se s blíže se směřováním marketingu v č.d. Společně s Adélou Kalusovou z projektu Loono jsme se podívali na změny v agilním řízení projektu s nástrojem Jira. V neposlední řadě s námi autoři pořadu a jeden z nových koordinátorů, Lukáš Krištof, sdíleli budoucí plány s pořadem.

**Cílem nových koordinátorů [Show&Tell](https://cesko.digital/show-and-tell) je vytvořit atraktivní pořad**, který nabídne zajímavý pohled do práce jednotlivců a dobrovolníků v projektech. Věříme, že s novými posilami pro natáčení, střih videa, copywriting a marketing se nám to povede! **Do týmu neustále hledáme další pozice**, a proto nám neváhejte napsat do [tech kanálu č.d](https://app.slack.com/client/TG21XF887/CS7RPPVUL).

## Koho aktuálně hledáme

Připojte se k největší dobrovolnické civic-tech organizaci v Evropě a digitalizujte s námi Česko.

* [Mobilní Flutter vývojáři](https://cesko-digital.atlassian.net/wiki/spaces/LA) a [Backend Kotlin vývojáři](https://cesko-digital.atlassian.net/wiki/spaces/LA) pro Loono: Průvodce prevencí
* Backend Django programátory a Frontend React programátory pro [Začni učit!](https://cesko-digital.slack.com/archives/C01CDSTV8KF)
* [Obsahový koordinátor](https://cesko-digital.atlassian.net/wiki/spaces/SDZ/pages/458790094/Otev+en+role+v+t+mu?atlOrigin=eyJpIjoiZWJiZDQzYWQ3ZmMxNGM5ODhiMGVjZGY0OTVkMGU0YzkiLCJwIjoiYyJ9) a [Marketingový stratég pro tvorbu videí](https://cesko-digital.atlassian.net/wiki/spaces/SDZ/pages/458790094/Otev+en+role+v+t+mu?atlOrigin=eyJpIjoiZWJiZDQzYWQ3ZmMxNGM5ODhiMGVjZGY0OTVkMGU0YzkiLCJwIjoiYyJ9) pro Střechu duševního zdraví

Žádná z pozic vás nezaujala? **Prohlédněte si [všechny poptávané role](https://cesko-digital.atlassian.net/l/c/VCYAW1U1).**

Pokud hledáte jednorázové spolupráce, mohl by vás zajímat kanál [#market-place](https://cesko-digital.slack.com/archives/CLVAH28P3), kde neziskovky shánějí dobrovolníky do rozjetých projektů. Svou první zkušenost v neziskovce tak můžete nabrat i mimo Česko.Digital.

---

<small>Jak se vám líbí náš newsletter? Budeme rádi, když nám [necháte zpětnou vazbu](https://airtable.com/shre7lawrjOxNtCpL), která nám ho pomůže vylepšit. Nebo se rovnou podívejte [do naší Trello nástěnky](https://trello.com/b/RmTwoiMq/cd-newsletter), s čím byste nám mohli pomoct a ozvěte se v kanálu [#ceskodigital-obsah](https://cesko-digital.slack.com/archives/C01FQBDMDGQ). Můžeme se do toho pustit společně. 🤗</small>

<small>Na přípravě tohoto vydání se podíleli: Terka Teryii Palaščáková & Lucka Ellingerová (koordinace), Gabi Konvalinková, Káťa Peřinová, Petr Hrudka, Tom Jelen, Vanda Adlerová a Anička Landsmannová (texty), Zu Šrůmová (korektura) a Swenia Kalianko (grafika).</small>