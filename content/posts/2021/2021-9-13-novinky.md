---
title: 'číst.digital/26: Usnadňujeme budoucím učitelům cestu ke katedře | Ověřte si, že nedlužíte státu'
cover: https://data.cesko.digital/newsletter/26/cover.png
author: tereza.lattova
date: 2021-9-15-11-50
slug: novinky
lang: cs
description: 'Ahoj Česko.Digital! 👋 I s mizejícími slunečními paprsky máme energii na rozdávání a radujeme se nad dalšími dokončenými projekty. Po dlouhých měsících práce pouštíme do světa nový web Začni učit! a věříme, že zájemcům o učitelství usnadní cestu ke katedře. A jestli si nejste jisti, zda nedlužíte státu, ověřte si to jednoduše na nové verzi webu Nedlužím státu. Na srdci toho máme ale mnohem víc. Užijte si zářijové čtení!'
---

Spouštíme nové verze webů Začni učit! a Nedlužím státu
------------------------------------------------------

### Víte jistě, že nedlužíte státu?

Dlužit státu je totiž jednodušší, než si možná myslíte. Každý může zapomenout zaplatit pokutu za parkování nebo třeba poplatek za popelnice. Web [Nedlužím státu](https://nedluzimstatu.cz/) proto už více než rok umožňuje každému zjistit, jestli státu nic nedluží. A nyní vstupuje do nové fáze. 🎉

<b>Co přesně je teď na webu nového?</b>

-   <b>Funkce poloautomatického vyplňování údajů ve formulářích</b>, kterými je možné dluh u státních institucí ověřit. Nově tak stačí vyplnit informace jen jednou, systém si je zapamatuje a použije je ve všech formulářích, které potřebujete vyplnit.

-   <b>Všechny citlivé údaje jsou dobře chráněny.</b> Uživatelská data slouží pouze k vygenerování formulářů a nejsou nikde ukládána. Ihned po použití se odstraní a nehrozí tak jejich zneužití.

-   Přidali jsme také další potřebné formuláře a návody pro <b>žádost o splátkový kalendář</b> nebo <b>žádost o odpuštění penále</b>.

-   Vznikla <b>nová podstránka, která přibližuje příběh</b> a tým Nedlužím státu.

I vy teď můžete zjistit, jestli nedlužíte státu. 💸 <b>Stačí navštívit web[  Nedlužím státu](https://nedluzimstatu.cz/)</b> a rovnou si celé prostředí (včetně novinek) vyzkoušet. Uvítáme jakoukoliv zpětnou vazbu - napsat nám můžete do kanálu[  na Slacku](https://cesko-digital.slack.com/archives/CHTQQN5AL) nebo na e-mailovou adresu podnety@nedluzimstatu.cz.

Těšíme se na všechny vaše připomínky a <b>děkujeme celému týmu</b> expertních dobrovolníků z Česko.Digital a týmu [Institutu prevence a řešení předlužení](https://www.institut-predluzeni.cz/)!

![](https://data.cesko.digital/newsletter/26/mockup2.jpg)

### Začni učit! jako průvodce pro začínající učitele

Skvělá zpráva - dlouhé měsíce práce přinesly své ovoce a <b>nový [web Začni učit!](https://www.zacniucit.cz/) je na světě</b>!

<b>Co nový web přináší?</b>

-   <b>Usnadňuje zájemcům o učitelství cestu za katedru díky přehlednému shrnutí</b>, jak a kde si doplnit kvalifikaci,  nebo možnosti vyzkoušet si učení nanečisto. 

-   Zároveň <b>nabízí sekci tipů a triků</b> nebo příběhy učitelů z praxe.

-   Brzy <b>navíc spustíme interaktivního průvodce</b>, který poradí se získáním potřebné kvalifikace, abyste mohli začít učit. 👨‍🏫

<b>Děkujeme celému týmu</b> expertních dobrovolníků z Česko.Digital a týmu Začni učit! za super práci!  Další informace ke spuštění stránek v novém kabátu najdete také [na našem blogu](https://blog.cesko.digital/2021/08/spustili-jsme-web-zacni-ucit).

![](https://data.cesko.digital/newsletter/26/mockup.jpg)

O všech projektech, na kterých v č.d pracujeme, si můžete přečíst na naší [wiki](https://cesko-digital.atlassian.net/l/c/1RriTPgP).

Kde se setkáme v září a říjnu?
------------------------------

* <b>15\. 9.</b> bude Česko.Digital součástí vzdělávací konference <b>[Budoucnost vzdělávání v digitální době](https://opero.cz/cs/akce/futureedu)</b> - blok v části <b>Digitální občanství</b> v Opero. Registrace je zdarma a vystoupí tu také Salman Khan nebo Robert Plaga.

* <b>Prague hackathon pro nezávislá média</b> bude organizovat Free Europe/Radio Liberty ve dnech <b>17.-19. 9.</b>Registrovat se můžete[  zde](https://pgsurvey.typeform.com/to/bjVk4n) a pokud vás zajímá právě <b>téma svobody a žurnalistiky</b>, více info najdete přímo na[  webu eventu](https://hackathon.rferl.org/prague-hackathon-2021).

* <b>21.-23. 9.</b> proběhne jedna z největších událostí <b>[WebExpo](https://www.webexpo.net/prague2021)</b>, kde je platinovým sponzorem náš hlavní partner <b>Livesport</b> a budou zde i zástupci Česko.Digital.

* <b>2\. 10.</b> máme naplánovaný <b>[hackday pro React/Kotlin vývojáře](https://cesko-digital.atlassian.net/wiki/spaces/JEH/pages/690062181/Hackday+Jehlomat)</b>, kde můžete pomoci posunout náš projekt Jehlomat! Vyplňte [registrační formulář](https://docs.google.com/forms/d/e/1FAIpQLSeQlvMdr4qroanLFvKEq27gqqVkoFsOBCNLEIOoKeQuanCyLQ/viewform) a zapojte se. Rádi vás uvidíme od 9:00 do cca 18:00 v SAP Labs ve 4. patře na ulici Holandská 2/4 v Brně.

* <b>12\. 10.</b> od 15:00 proběhne další ze série debat, kde s Principal Engineering budeme řešit nejen <b>open source</b>, ale i zkušenosti s řízením a provozem státních <b>IT systémů</b> vycházející z příručky řízení státních IT projektů od Česko.Digital.

* <b>23.-24. 10.</b> jsme společně s ASWA patronem <b>tracku Tendery</b> v rámci eventu <b>[Chtějme lepší Česko](https://hackathon.atoscz.net/)</b>, který pořádá firma Atos v ImpactHubu v Brně.

* <b>26.-27. 10.</b> proběhne <b>[Prague City Data Congress](https://praguedatacongress.com/)</b>, kde se můžeme potkat a diskutovat na téma <b>otevřených dat.</b>

Jsme tu i díky našim partnerům
------------------------------

Děkujeme našim hlavním partnerům, bez kterých by Česko.Digital nebylo - za dlouhodobou podporu děkujeme firmě <b>Livesport, Nadaci Bakala Foundation, Nadaci PPF</b> a mnoha dalším dárcům a sponzorům, jejichž podpory si velmi vážíme.

Co se klube v našem inkubátoru
------------------------------

<b>V srpnu jsme v inkubátoru přivítali nový projekt <i>Pohyb je řešení</i></b>, se kterým přišly neziskové organizace [Sport 2.0](https://www.pohybjereseni.cz/) a [Wannado](https://www.wannadosports.com/wannado/). Nová aplikace má podpořit vztah dětí ke sportu díky zapojení a informovanosti rodičů.

Mentorem projektu je [Marek Mencl](https://www.linkedin.com/in/mmencl), po inkubační fázi budeme hledat další kolegy z designu, vývoje, copy a dalších oblastí. <b>Už nyní v týmu uvítáme zkušeného scrum mastera</b>. Podívejte se na [wiki](https://cesko-digital.atlassian.net/wiki/spaces/PJR/overview?atlOrigin=eyJpIjoiNTVhYzM1M2IwNmViNGY5NjlhMDFhNzU1OTFjYjM1NjgiLCJwIjoiYyJ9) nebo do[ projektového kanálu](https://cesko-digital.slack.com/archives/C02B7AAAH7E) a ozvěte se!

Jak si v komunitě žijeme
------------------------

<b>Máme zrevidované a zjednodušené hodnoty</b> - jejich nové znění najdete na [našem webu](http://www.cesko.digital/) nebo [wiki](https://cesko-digital.atlassian.net/l/c/z3H4Pnn2) a těšíme se, jak je budeme společně dál žít.

<b>Propojujeme se s dalšími komunitami</b>. Jste v nějaké, o které bychom měli vědět? Pomozte nám s propojením. Nahlédněte do [tabulky](https://cesko-digital.atlassian.net/l/c/raMUVJrG) a přidejte se jako kontaktní osoba. Moc děkujeme!

Potkali jsme se taky na komunitním setkání v Brně, další akce chystáme - sledujte [Portál dobrovolníka](https://cesko.digital/portal-dobrovolnika).

Vzděláváme Česko.Digital
------------------------

### č.edu

V rámci srpna proběhly <b>dva webináře</b>. V polovině měsíce jsme se s [Martinou Habovou](https://www.linkedin.com/in/kdo-je-martina-habov%C3%A1/) věnovaly v čistě ženském složení <b>Energy managementu pro ženy</b> a tomu, jak nás ovlivňuje <b>cykličnost</b> i v práci. Předposlední srpnové odpoledne pak patřilo [Sandře Fridrichové](https://www.linkedin.com/in/sandra-fridrichova/) a tématu <b>zpětné vazby</b> a praktickým tipům, jak na ni. Sestříhané záznamy nejen těchto akcí si můžete pustit v naší <b>[videotéce](https://cesko-digital.atlassian.net/l/c/U7xC1m6f)</b>.

A pokud byste měli zájem o <b>další skvělý obsah</b>, [odebírejte náš kanál na Youtube](https://www.youtube.com/channel/UCYMZxCNq_IWI8URpcx2sBwg). Najdete tam spoustu další inspirace a zajímavých videí!

### Show&Tell

V srpnu nám naši <b>dobrovolníci již popáté</b> v rámci pravidelného pořadu Show&Tell <b>pověděli o svých rolích a projektech v č.d.</b> Tentokrát vás vysíláním provedli [Marel Mencl](https://www.linkedin.com/in/mmencl) z [Pábení](https://www.pabeni.cz/tym), [Ondřej Sliš](https://www.linkedin.com/in/ond%C5%99ej-sli%C5%A1-b7bb31108/) z projektu[  Začni učit!](https://cesko.digital/projekty/zacni-ucit) a [Lucka Zajíčková](https://www.linkedin.com/in/zajickovalucie/), naše People & Community manažerka. Ta vnesla náhled do péče o dobrovolnickou komunitu. Pokud vám vysílání náhodou uniklo, [najdete ho na našem Youtube](https://www.youtube.com/watch?v=KanMK3QaQXw). <b>Budeme se na vás těšit při příštím vysílání</b>, které proběhne klasicky poslední čtvrtek v měsíci, tedy <b>30\. 9.</b>!

Koho aktuálně hledáme
---------------------

Připojte se k největší dobrovolnické civic-tech organizaci v Evropě a digitalizujte s námi Česko.

<b>Dobrovolnické role:</b>

-   <b>[Scrum Master](https://cesko-digital.atlassian.net/wiki/spaces/PJR/pages/754549277/Otev+en+role#Koho-te%C4%8F-hled%C3%A1me%3F)</b> pro projekt Pohyb je řešení - kontaktní osoba Anežka Müller (<anezka@cesko.digital>)

-   <b>[Různé role](https://cesko-digital.atlassian.net/wiki/spaces/VWE/pages/545488902/Otev+en+role+v+t+mu?atlOrigin=eyJpIjoiYWYxNzMxOGE3OTY0NDk2Yzk2OGY4YzI0ODhkZmFlOTkiLCJwIjoiYyJ9)</b> do projektu Česko.Digital Edu - kontaktní osoba Lucie Zajíčková (<lucie@cesko.digital>)

-   <b>[Střihač videí](https://cesko-digital.slack.com/archives/CUXRHTY58/p1630049080013100)</b> pro Učíme online - kontaktní osoba Lukáš Návesník (<lukas.navesnik@cesko.digital>)

-   <b>[Backend vývojář (Python)](https://docs.google.com/document/d/1WufispIL5XGRCHc8GMdpoOcTDO8PTEda6TQKGFqC48k/edit?usp=sharing)</b> pro Inovace zpravodajského storytellingu - kontaktní osoba Jiří Zikeš (<jiri@xomlo.io>)

-  <b>[Obsahový koordinátor/copywriter](https://cesko-digital.slack.com/archives/C01168N8XP1/p1630558367030700)</b> pro projekt Střecha duševního zdraví - kontaktní osoba Kateřina Kocianová (<katerina@cesko.digital>)

-  <b>[Marketingový koordinátor](https://cesko-digital.slack.com/archives/C01168N8XP1/p1630344449021900)</b> pro projekt Střecha duševního zdraví - kontaktní osoba Kateřina Kocianová (<katerina@cesko.digital>)

-   <b>[Frontend Developer](https://cesko-digital.slack.com/archives/C01168N8XP1/p1630654949033200)</b>  pro projekt Střecha duševního zdraví - kontaktní osoba Kateřina Kocianová (<katerina@cesko.digital>)

-   <b>[Grafik/ilustrátor](https://cesko-digital.slack.com/archives/C01168N8XP1/p1630655210037900)</b> pro projekt Střecha duševního zdraví - kontaktní osoba Kateřina Kocianová (<katerina@cesko.digital>)

Žádná z pozic vás nezaujala? <b>Prohlédněte si všechny [poptávané role](https://cesko-digital.atlassian.net/l/c/VCYAW1U1)</b>.

Pokud hledáte jednorázové spolupráce, mohl by vás zajímat kanál [#market-place](https://cesko-digital.slack.com/archives/CLVAH28P3), kde neziskovky shánějí dobrovolníky do rozjetých projektů. Svou první zkušenost v neziskovce tak můžete nabrat i mimo Česko.Digital.

Jak se vám líbí náš newsletter? Budeme rádi, když nám [necháte zpětnou vazbu](https://airtable.com/shre7lawrjOxNtCpL), která nám ho pomůže vylepšit. Nebo se rovnou podívejte [do naší Trello nástěnky](https://trello.com/b/RmTwoiMq/cd-newsletter), s čím byste nám mohli pomoci a ozvěte se v kanálu [#ceskodigital-obsah](https://cesko-digital.slack.com/archives/C01FQBDMDGQ). Můžeme se do toho pustit společně. 🤗

Digitálu zdar!
</br>
<hr>

<i>Za obsahový tým Česko.Digital

Koordinace: Tereza Lattová, Terka Teryii Palaščáková

Texty: Gabriela Konvalinková, Kateřina Peřinová, Petr Hrudka, Tomáš Jelen

Korektura: Zuzana Šrůmová

Grafika: Lukáš Návesník</i>