---
title: 'Další krok k řešení nedostatku učitelů. Spustili jsme nový web Začni učit!'
cover: https://data.cesko.digital/img/zacni-ucit-web.png
author: iva
date: 2021-8-17-14-00
slug: spustili-jsme-web-zacni-ucit
lang: cs
description: 'Snazší cestu k učitelství mají ode dneška lidé, kteří nestudovali na pedagogické fakultě. Výrazně lepší podpory se dočkají i začínající učitelé. Oběma těmto skupinám pomůže organizace Výluka, která ve spolupráci s experty z Česko.Digital představila novou verzi webu Začni učit!.'
tags: zacni-ucit
---

S výzvou dostat do školství lidi z praxe pomáhá Začni učit! již několika způsoby a **nový web bude místem, kde se vše spojí dohromady**. *„První možností je dát lidem příležitost vyzkoušet si učení nanečisto. Připravili jsme proto týdenní program, díky kterému zažijete přípravu hodiny, samotné učení i reflexi se zkušeným pedagogem,“* vysvětluje **šéfka Výluky Jana Fryzelková**.

Vedle lákání nových je stejně důležitá i **podpora začínajících učitelů**. Na novém webu jsou přihlášky do programu **Zauč se!**, který má od nadcházejícího školního roku novou podobu. Jde o celoroční setkávání pedagogických nováčků, kteří společně procházejí supervizemi, workshopy i víkendovými setkáními. Chystá se i **sekce tipů a triků pro učitelské začátky**.

Na webu brzy přibyde i možnost **přímého propojení uchazečů o práci učitele s řediteli  škol** a především interaktivní průvodce, který poradí, jak si nejrychleji doplnit vzdělání a začít učit. I když web prošel zásadní proměnou a projekt se úspěšně rozvíjí, jeho podstata zůstává stále stejná. Je to přesvědčení, že **jen spokojení a motivovaní učitelé mohou mít spokojené a motivované žáky**. Jsme rádi, že k tomu v Česko.Digital můžeme taky přispět a společně oslavit [nový web](https://www.zacniucit.cz/).

Jestli máte ke stránce nějaké připomínky nebo nápady anebo vám její obsah nějak pomohl, napište email na jana@vyluka.org. Budeme rádi za každou zpětnou vazbu!

### Tým Výluky

Sandra Ort Feyglová, Jana Fryzelková, Ondřej Sliš, Vojtěch Hojný, Hana Kuzníková, Marek Tejc, Ondřej Trhoň, Jan Pleva, Iveta Jelenová, Dagmar Ašková, Radka Planková, Kateřina Nejedlá, Aneta Martínková, Matěj Melecha, Tomáš Titěra, Klára Jechová, Dominik Vachuda, Veronika Matějčková, Pavel Holomek, Štěpán Landa, Ellen Pražáková, Mahulena Kopecká a Michal Kliment

### Koordinátoři a mentoři

Jakub Štogr, Michal Voráč, Romana Pokorná

### Marketing a obsah

Tomáš Děkan, Eva Zehnálková, Iva Janečková, Žaneta Svobodová, Terézia Palaščáková, Dana Beneda, Lucie Šimečková, Kateřina Kociánová, Michal Dúbravský, Barbora Truksová

### Vývoj

Jakub Bareš, David Šimek, Václav Stejskal, Pavel Chocholouš, Jana Zmijková, Jan Koprajda, Marcel Jager, Marcela Jaklová, Jakub Stibůrek, Michael Sterzinger, Mia Bajic, Michal Valoušek, Karel Geyer, Jiří Petera, Zuzana Bořutová, Filip Jirsák

### UX, design, grafika, výzkum

Ján Dugovič, Míša Horňáková, Adele Manas, Linh Nguyen, Lukáš Vaněk, Honza Páv, Pavla Kafková, Tereza Vítková, Petr Ševcovic, Kateřina Bažantová, Adriana Drozdová
