---
title: 'Well-being: cesta k životní pohodě a duševnímu zdraví'
cover: https://data.cesko.digital/img/df1253da.jpg
author: rona
date: 2021-7-14-11-02
slug: wellbeing
lang: cs
description: 'V novém tisíciletí psychologie směřuje svůj výzkum nejen k léčbě vzniklých symptomů choroby, ale i ke zvyšování celkové kvality života a duševního zdraví. Do běžné komunikace se kromě jiných pojmů rozšířil koncept well-being. Jak pomáhá člověku nastavení priorit v subjektivním prožívání, které se odráží v jeho práci a osobním životě?'
---

V připravované sérii článků se chceme věnovat aplikací tohoto pojmu do pracovního a osobního života, protože duševní pohoda je klíčem k podnětným výsledkům. 

## Co je well-being?

Well-being podle Světové zdravotnické organizace WHO představuje obraz celkového **duševního zdraví**. Je to stav, ve kterém si člověk uvědomuje svůj vlastní potenciál, dokáže se vyrovnat s běžnými stresy života, může **produktivně a plodně pracovat a přispívat své komunitě**.

V pozitivní psychologii se tímto termínem označuje ideální stav osobní pohody, prosperity a vzkvétání. Jde především o reflexi kvality prožitků v živote, jejich **vyhodnocování, sdílení a zlepšování**. V českém kontextu well-being (nebo také bez pomlčky wellbeing) může představovat kromě jiného:

-   blahobyt 

-   osobní pohodu 

-   duševní pohodu 

-   kvalitu života 

-   prosperitu 

## Jak well-being měřit?

Zásadní roli v sebehodnocení well-beingu hraje **čas a kvalita prožitého**. Index duševního zdraví WHO-5 Well-Being Index získává data pro psychometrii duševního zdraví podle pěti stavů a jejich délky. Na základe toho si každý člověk i mimo výzkumný vzorek může otestovat, jak často je sám se sebou a svým životem spokojený (5 je celou dobu, 4 většinu času, 3 více než polovinu času, 2 méně než polovinu času, 1 nikdy), kdy se cítí:

-   veselý a v dobré náladě 

-   klidný a uvolněný 

-   aktivní a energický 

-   svěží a odpočatý po probuzení

-   žijící každodenní život naplněný věcmi, kterého zajímají

Zakladatel pozitivní psychologie **Martin E. P. Seligman** (jeho kniha o teorii well-being vyšla v češtině pod názvem **Vzkvétání: Nové poznatky o podstatě štěstí a duševní pohody**) aplikuje zase hodnocení do pěti bodů tvořených z anglických termínů, které dávají dohromady akronym **PERMA**. Ne náhodou evokuje vizi trvalosti a udržitelnosti duševního zdraví ve všímání si principů, jak na nás fungují:

-   **pozitivní emoce** (Positive emotion)

-   **angažovanost a zápal** (Engagement)

-   **kvalitní vztahy** (Relationships)

-   **smysl** (Meaning)

-   **úspěch** (Achievement)

## Prostor pro sdílení

Well-being není jenom dávka **epizodického štěstí**, ale dávkuje se postupně s budováním pozitivních asociací a prací na přijetí těch negativních. Dokazuje, že pomocí nástrojů **pozitivní psychologie** je na místě obrátit svou pozornost směrem k **sebepřijetí**.

Hledání a **sdílení různých přístupů** otevírá diskusi o udržování duševního zdraví a osobní pohody. Proto je dnes well-being populárním termínem v pracovních kolektivech.

V Česko.Digital už například vznikl kanál na Slacku s názvem [wellbeing-club](https://cesko-digital.slack.com/archives/C01KQDS64DA) a **Petra Fritsch** připravuje koncem července **webinář na téma [Wellbeing v dobrovolnictví](https://cesko-digital.atlassian.net/l/c/gUs0WXxU)** a jeho specifika: jak si nastavovat hranice nebo jaké techniky mohou pomoci redukovat stres.

## Přispějte k vzniku hodnotných článků na našem blogu

Směřujeme spolu ke zlepšování pracovního prostředí, motivovaným výkonům a vztahům. Pojďme společně otevřeně nebo anonymně sdílet stav našeho well-beingu a inspirujme se navzájem.

**[123 ankety pro well-being](https://forms.gle/UY7r5SAwWuKaDS6BA) jsou šité na míru hledání odpovědí na otázky tohoto blogového článku. Jak to s well-beingem vlastně v komunitě máme?**

Těšíme se na vaše odpovědi a vy se těšte na druhou část této nové série, kde si rozebereme téma: Nastavování duševní pohody a harmonie ve svobodném a kreativním povolání.