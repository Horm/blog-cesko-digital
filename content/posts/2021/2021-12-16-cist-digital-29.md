---
title: "číst.digital/29: Máme nového partnera | Jak se stát učitelem radí
  interaktivní průvodce"
author: kristyna.buzkova
cover: http://data.cesko.digital/newsletter/29/cover29.png
date: 2021-12-16-01-22
slug: cist-digital-29
description: Ahoj Česko.Digital! 👋 Medvědi možná hibernují, ale my nikoliv.
  Plácli jsme si s Nadací PPF, která se tak stala jedním z našich hlavních
  partnerů, a zároveň dokončili 2 projekty. 👏 Nezahálíme ani v osobním rozvoji,
  s šálkem horkého kakaa nebo punče se teď můžete ponořit do newsletteru plného
  workshopů, průvodců i nových návodů! ☕
lang: cs
---
## K lepšímu neměníme jenom Česko, ale i sebe

Už delší dobu nám přicházela zpětná vazba na směrování naší organizace. Cítili jsme, že je potřeba si říct, co je pro nás důležité a jak a kam chceme růst. Sice na tom ještě pracujeme, ale změna je už jasná: Postupně měníme směr a vizi Česko.Digital!

Zaměříme se ještě více na vás, dobrovolníky, kteří jste srdcem komunity,  a také na akceleraci projektů, kterým pomůžeme díky předávání našich digitálních zkušeností se ještě více rozvíjet.

„Klíčové na nové vizi je pro mě to, že se za úspěšné můžeme považovat ne až ve chvíli prvních dopadů projektů, ale už tehdy, kdy se nám povede rozšířit znalosti a dovednosti byť i jen jednoho člověka," říká Martina Habová, marketingová manažerka Česko.Digital.

Co nás tedy ke změnám vedlo, jak nás to v komunitě ovlivní a co na to říkají jednotliví členové kmenového týmu Česko.Digital? Nakoukněte pod pokličku vzniku nové vize naší organizace díky speciálnímu blogovému článku.

## Do světa pouštíme další 2 projekty, které nemají obdoby

### Vznikl interaktivní průvodce usnadňující vstup do českého školství

Spolu se Začni učit! spouštíme [interaktivního průvodce](http://zacniucit.cz/pruvodce), který provede zájemce o učitelství bezpečně všemi nástrahami výběru správného kurzu nebo doplňujícího vzdělání. Přečtěte si víc o našem počinu na [blogu Česko.Digital](https://blog.cesko.digital/2021/12/novy-interaktivni-pruvodce-zu), kde také najdete formulář pro zpětnou vazbu na průvodce.

Děkujeme všem, kteří se na tvorbě průvodce podíleli, a jsme zvědaví, kolika lidem nový průvodce pomůže v tom, aby se stali učiteli! Vyzkoušíte si ho i vy?

![](https://lh3.googleusercontent.com/V_gtS5nx3VH6GSwQ_EXm_Bs3mOpIwuqHl76YRNHJjd4YMUBGsR3WI4TVf7z_RtL4Ytp6cJVRfQ1SRzdMnWKlh2q9cOqMQBNRy8-N7QQVkQDVceLCKFG4o4kKY8AkHvM0Z7MgG_Lf)

### Inovace ve zpravodajství jdou čtenářům naproti

Projekt, který v našich končinách nemá obdoby, a pracovní nasazení dobrovolníků, jež naši partnerskou organizaci víc než mile překvapilo: na Inovacích zpravodajského storytellingu jsme poslední rok spolupracovali s Nadačním fondem pro nezávislou žurnalistiku ([NFNZ](https://www.nfnz.cz/)) a nyní jej pouštíme do světa.

Výsledkem jsou tři inovační řešení v podobě prototypů, které -- jak pevně věříme -- přispějí ke sledovanosti zpravodajství, zapojí publikum do veřejné diskuse a zatraktivní samotný mediální obsah.

Implementace aplikací do praxe už nyní leží na NFNZ a zúčastněných redakcích (Čtidoma.cz, Apel-Plzeň, Drbna) a my jim držíme palce. V případě zájmu o zapojení kontaktujte přímo NFNZ na info@nfnz.cz.

Více o projektu a jednotlivých prototypech si můžete přečíst [na našem blogu](https://blog.cesko.digital/2021/12/spusteni-prototypu-inovace-zpravodajskeho-storytellingu). Děkujeme všem, kteří se na něm podíleli!

## Nadace PPF je novým partnerem Česko.Digital 

Možná už jste zaslechli, že mezi naše hlavní partnery nyní bude patřit i [Nadace PPF](https://nadaceppf.cz/). Pro partnerství oslovujeme zejména takové organizace, které umí dát prostor inovacím, spolupráci a hledání nových cest. Tyhle předpoklady podle nás Nadace PPF splňuje dokonale, jelikož dlouhodobým cílem nadace je pomáhat těm, kteří svůj talent a úsilí věnují rozvoji české společnosti. Nadace PPF již  podporuje mnoho skvělých organizací (například Loono, Skauti, projekt Bez Frází nebo Nepanikař), a proto jsme rádi, že k navázání spolupráce došlo i s námi.

Získaný nadační dar ze strany Nadace PPF by měl podpořit platformu Česko.Digital jako celek, což zahrnuje třeba růst komunity dobrovolníků, zefektivňování interních procesů, organizování vzdělávacích aktivit, mezinárodní spolupráci a samozřejmě také sdílení know-how.

A protože neleníme, již jsme společně s Nadací PPF a také s[  Loono](https://www.loono.cz/) zahájili spolupráci na prvním společném projektu, kterým je vývoj  aplikace „VČAS" (rozhodně si o tom níže přečtěte více, stojí to za to!). Tímhle ale nekončíme: další společné téma se bude týkat otevřených dat, kde bychom rádi představili model, ve kterém by komerční firmy mohly otevřeně sdílet informace pro neziskové účely.

Více o celé spolupráci najdete[  v článku na CzechCrunch](https://cc.cz/nadace-ppf-posila-miliony-dobrovolnikum-z-komunity-cesko-digital-ktera-pomaha-skolam-i-statu-s-digitalizaci/)!

![](https://lh6.googleusercontent.com/ci7b_dYSkwcQhVkiDmBI0861iBhe1FKyDK5tnbp5mjjnnsXY9vU9qvoiGsz4RaK5HJ8Aja-gCHf9pFcsTcI-rjHwpdiv0FA5dECVhyapYjNFXfxrfNomAUyuawPOQpyJyMIsJ95d)

## To nejlepší z našich projektů

### Loono -- Aplikace Včas

Platforma poskytující veškeré informace o prevenci přehledně a na jednom místě

Hlásíme další báječný pokrok ve vývoji spolupráce Loono a Česko.Digital! Je jím aplikace „Včas", která má naučit Čechy chodit na preventivní prohlídky. Před pár týdny jsme dokončili sekci  „Onboarding" (což je první část aplikace, kterou uživatel uvidí) a v případě Loona je to takový audit zdraví. Nyní už máme ready také sekci „Settings" a dokončujeme „Najít lékaře" 🥳.

A na čem pracujeme dál?

* Sekce Prevence: jedná se o jádro aplikace, kde uživatel zjistí, na jaké preventivní prohlídky by měl chodit
* Sekce O zdraví: obsahová část, kde najdete spoustu zajímavých informací o zdraví a prevenci

Jste nedočkaví a zvědaví, jak to celé vypadá? Mrkněte se na návrh do[  Figmy](https://www.figma.com/file/E3BhDWp6O8d1XmsbC46mcr/Loono?node-id=258%3A694) nebo sledujte na Slacku kanál[\#run-loono_vcas](https://cesko-digital.slack.com/archives/C01P6CK0DDY). Děkujeme všem dobrovolníkům, kteří aplikaci věří stejně jako my a samozřejmě také Loono!

Na čem pracujeme v dalších projektech a co se nám na nich za poslední měsíc povedlo? To se dozvíte na naší [wiki](https://cesko-digital.atlassian.net/l/c/1RriTPgP).

## Co se klube v našem inkubátoru

Úspěšně jsme dokončili inkubační proces projektu „6 hodin" (dříve Pohyb je řešení). Pomohli jsme ukotvit vizi a cíle a načrtnout potřebné kroky k realizaci. Projekt čeká rychlý rozjezd marketingové kampaně a budování komunity, to vše pod taktovkou iniciativy Sport 2.0 a [Wannado](https://www.wannadosports.com/). Česko.Digital bude projekt podporovat na základě aktuálních potřeb a v budoucnu se znovu intenzivněji spojíme nad rozvojem technického řešení.

## Jak si v komunitě žijeme

### Osobní produktivita

V Česko.Digital jsme absolvovali workshop osobní produktivity s odborníkem na slovo vzatým Danielem Gamrotem, který se tímto tématem zabývá řadu let. Během něho nás Dan zásoboval nejen tipy na literaturu a digitální aplikace, ale i svými osobními zkušenostmi. 🚀 Vznikl tak [článek](https://blog.cesko.digital/2021/11/osobni-produktivita-daniel-gamrot), ve kterém jsme jeho rady sepsali do několika jednoduchých kroků. Už víte jak na to?

### Happiness@Work

Ve virtuálním prostředí [CONFER-O-MATIC](https://www.conferomatic.com/) jsme se 25. listopadu zúčastnili konference Happiness@Work. Kromě zajímavých přednášek o firemní kultuře jsme díky povídání s ostatními účastníky vymysleli pár upgradů, které z nás udělají snad ještě sympatičtější komunitu. Už se nemůžeme dočkat, až vám je budeme moci představit!

![](https://lh5.googleusercontent.com/_ZMQLpsqgZLWq7jHbTYoJihLdMx022PsaVqUEPM9SsR1j7k4fBy6LH4qT1jl0IDjlwx7niKtHFucF10N9k8nea2VnxUEL4r0txGIjCy5RNjoJH3Fz45RN1WHaIvdfbkLNBhQSD-N)

### Prim hraje dlouhodobé zapojení

Zeptali jsme se vás, o jaké typy příležitostí v Česko.Digital  máte zájem. Děkujeme všem, kteří vyplnili krátký dotazník, vaše odpovědi nám pomáhají vytvářet co nejvíce relevantních a atraktivních příležitostí expertního dobrovolnictví.\
Co jsme zjistili:

* preferujeme dlouhodobější zapojení (tedy dva měsíce a déle)
* umíme si zpravidla vyhradit až 5 hodin týdně 
* nejvíc nás zajímají projekty, kde je zadavatelem přímo Česko.Digital (jako Učíme online nebo Safezóna)
* nebaví nás administrativa ani časté a neefektivní schůzky
* chceme se vzdělávat

Zajímá vás víc? Mrkněte se na [vyhodnocení dotazníku](https://cesko-digital.atlassian.net/wiki/spaces/CD/pages/818217107/Vyhodnocen+dotazov+n+z+jmu+o+r+zn+typy+zapojen+v+esko.Digital) nebo na [akční kroky](https://cesko-digital.atlassian.net/browse/CSD-1021), které v návaznosti na dotazník plánujeme.

## Vzděláváme Česko.Digital

### č.edu

V listopadu jsme odvysílali další webinář se Sandrou Fridrichovou o Nenásilné komunikaci -- dozvěděli jsme se, proč je důležité v obtížné komunikaci mluvit o emocích a kdy je jich už moc. Na začátku prosince proběhl webinář Skvělý Scrum Master, kde jsme se seznámili s prací 3 skvělých dobrovolnic, které v Česko.Digital přináší prvky agilního řízení do neziskových projektů. Záznamy najdete na [Youtube](https://www.youtube.com/c/%C4%8CeskoDigital) a připravované webináře zase na [Portálu dobrovolníka](https://cesko.digital/portal-dobrovolnika/).

### Show&Tell

[Závěrečný díl letošní série](https://youtu.be/wwUa-Bv2v7w) jsme tradičně odvysílali poslední čtvrtek v měsíci. Ve velkém finále jste si mohli poslechnout Marka Mencla z Pábení, který představil práci se systémem OKRs, s jehož pomocí nastavujeme priority a cíle v Česko.Digital. Jako druhá vystoupila Michaela Rudolfová, která jako dobrovolnice pomáhala na jednom z našich hackathonů. Závěr byl ve znamení designu. Lumír Kajnar zakončil své povídání na pokračování o vizuální identitě Č.D. Všech osm dílů naleznete na našem [Youtube](https://www.youtube.com/c/%C4%8CeskoDigital) a doufáme, že si s námi budete povídat i v příštím roce.

## Koho aktuálně hledáme

Připojte se k největší dobrovolnické civic-tech organizaci v Evropě a digitalizujte s námi Česko. Všechny pozice najdete přehledně na [Portálu dobrovolníka](http://cesko.digital/portal-dobrovolnika).

## Děkujeme, že jste s námi!

Jak se vám líbí náš newsletter? Budeme rádi, když nám [necháte zpětnou vazbu](https://airtable.com/shre7lawrjOxNtCpL), která nám ho pomůže vylepšit. A jestli se na tvorbě tohoto newsletteru chcete také podílet, ozvěte se v kanálu [\#ceskodigital-obsah](https://cesko-digital.slack.com/archives/C01FQBDMDGQ) ve Slacku nebo napište na terezia@cesko.digital. 🤗

Digitálu zdar!

Za obsahový tým Česko.Digital

Koordinace: Tereza Lattová

Texty: Gabriela Konvalinková, Kateřina Peřinová, Kristýna Bůžková, Michaela Petrová

Korektura: Filip Šula

Grafika: Lukáš Návesník

- - -

## Posty na socky č.d o newsletteru

Inspirace

FB:  [listopad](https://facebook.com/2359742100936128/posts/3092695267640804) / [říjen](https://facebook.com/2359742100936128/posts/3071726859737645) / [září](https://facebook.com/2359742100936128/posts/3049420801968251) / [srpen](https://facebook.com/2359742100936128/posts/3023361764574155) / [červenec](https://www.facebook.com/2359742100936128/posts/3001452396765092) / [červen](https://www.facebook.com/cesko.digital/posts/2977224199187912) / [duben](https://www.facebook.com/cesko.digital/posts/2956619861248346) / [březen](https://www.facebook.com/cesko.digital/posts/2936484099928589) / [únor](https://www.facebook.com/cesko.digital/posts/2912256305684702)

TW: [listopad](https://twitter.com/CeskoDigital/status/1459162842788241412) / [říjen](https://twitter.com/CeskoDigital/status/1448989557563797506) / [září](https://twitter.com/CeskoDigital/status/1438110371768832000) / [srpen](https://twitter.com/CeskoDigital/status/1425744305378009088) / [červenec](https://twitter.com/1111231226810195970/status/1414872248415100928) / [červen](https://twitter.com/CeskoDigital/status/1403328939192356865) / [duben](https://twitter.com/CeskoDigital/status/1393159348810047489) / [březen](https://twitter.com/CeskoDigital/status/1383012316971687939) / [únor](https://twitter.com/CeskoDigital/status/1371457430941540358)

LI: [listopad](https://www.linkedin.com/posts/cesko-digital_%C4%8D%C3%ADstdigital28-vysn%C4%9Bnou-dobrovolnickou-activity-6864928534494756864-pnJm) / [říjen](https://www.linkedin.com/posts/cesko-digital_%C4%8D%C3%ADstdigital27-co-dok%C3%A1%C5%BEe-2000-%C5%99%C3%A1dk%C5%AF-k%C3%B3du-activity-6854755249199046656-fO5J) / [září](https://www.linkedin.com/posts/cesko-digital_%C4%8D%C3%ADstdigital26-usnad%C5%88ujeme-budouc%C3%ADm-u%C4%8Ditel%C5%AFm-activity-6843876569996390400-dBom) / [srpen](https://www.linkedin.com/posts/cesko-digital_%C4%8D%C3%ADstdigital25-port%C3%A1l-dobrovoln%C3%ADka-nab%C3%ADz%C3%AD-activity-6831510393291071488-th2a) / [červenec](https://www.linkedin.com/posts/cesko-digital_%C4%8D%C3%ADstdigital24-slavte-s-n%C3%A1mi-2-narozeniny-activity-6820637941883256833-4dUn) / [červen](https://www.linkedin.com/posts/cesko-digital_%C4%8D%C3%ADstdigital23-vznik%C3%A1-nov%C3%BD-web-za%C4%8Dni-u%C4%8Dit-activity-6809094636334784512-SI-i) / [duben](https://www.linkedin.com/posts/cesko-digital_%C4%8D%C3%ADstdigital22-podrobn%C4%9Bj%C5%A1%C3%AD-pohled-na-na%C5%A1e-activity-6798925060003373056-EC71) / [březen](https://www.linkedin.com/posts/cesko-digital_novinky-z-%C4%8Deskodigital-prvn%C3%AD-krok-u%C4%8D%C3%ADme-activity-6788778083122982912-zC_1) / [únor](https://www.linkedin.com/posts/cesko-digital_novinky-z-%C4%8Deskodigital-m%C3%A1me-prvn%C3%ADho-technologick%C3%A9ho-activity-6777223125475049472-j7Ui)

### Facebook

Tadá, hlásíme se s novým newsletterem, ve kterém se dočtete o všem podstatném, co se v komunitě za poslední dobu událo! 🥳 Jakým tématům se v něm věnujeme tentokrát? 📰

🔹 Spolu se @Začni učit! spouštíme interaktivního průvodce, který pomůže zájemcům nastartovat jejich kariéru ve školství. 👩‍🏫

🔹 Pomáháme vytvářet projekty a aplikace podporující zájem o zpravodajství a zatraktivnění mediálního obsahu.

🔹 Navázali jsme spolupráci s @Nadací PPF a měníme náš model fundraisingu.

🔹 Na svět se nám začíná ve spolupráci s @Loono klubat aplikace Včas, díky níž pochopíte, proč je důležité chodit na preventivní prohlídky.

Závěrem se dozvíte, co nám dala konference Happiness@Work, jak na osobní produktivitu (tipy triky included 🔥) nebo jak jsme se tento měsíc vzdělávali (a kde najdete záznamy z akcí).

Tak to bychom měli jako návnadu a teď už hurá na blogové vydání newsletteru číst.digital ⚡ 👇

UTM link pro Facebook na blogový článek s newsletterem

### Twitter (280 znaků i s linkem)

Zjednodušujeme cestu zájemcům o kariéru ve školství, přicházíme s projekty na podporu zájmu o zpravodajství, pracujeme na osvětě ohledně preventivních prohlídek a získali jsme nového partnera. Více v nejnovějším NL. 👉 UTM bitly link pro Twitter na blogový článek s newsletterem

### LinkedIn

Předvánoční newsletter Česko.Digital je tu! Jakým tématům se v něm věnujeme tentokrát? 📰

🔹 Spolu se @Začni učit! spouštíme interaktivního průvodce, který pomůže zájemcům nastartovat jejich kariéru ve školství. 👩‍🏫

🔹 Pomáháme vytvářet projekty a aplikace podporující zájem o zpravodajství a zatraktivnění mediálního obsahu.

🔹 Navázali jsme spolupráci s @Nadací PPF a měníme náš model fundraisingu.

🔹 Na svět se nám začíná ve spolupráci s @Loono klubat aplikace Včas, díky níž pochopíte, proč je důležité chodit na preventivní prohlídky.

O tom všem i o tom, co je nového v komunitě, se dočtete na blogu. 👇

Pokud i vy chcete pomoci, vyzkoušejte Portál dobrovolníka nebo se přidejte přes odkaz[ join.cesko.digital](http://join.cesko.digital/). 💪

UTM link pro LinkedIn na blogový článek s newsletterem

## Zpráva do komunity v kanáli #general ve Slacku

Inspirace: [listopad](https://cesko-digital.slack.com/archives/CG07ST9ME/p1636726160146700) / [říjen](https://cesko-digital.slack.com/archives/CG07ST9ME/p1634296328210200) /  [září](https://cesko-digital.slack.com/archives/CG07ST9ME/p1631709326123900) / [srpen](https://cesko-digital.slack.com/archives/CG07ST9ME/p1628690401034400)/ [červenec](https://cesko-digital.slack.com/archives/CG07ST9ME/p1626096298484800) / [červen](https://cesko-digital.slack.com/archives/CG07ST9ME/p1623407694235900) / [květen](https://cesko-digital.slack.com/archives/CG07ST9ME/p1620985017489500)

📰 Newsletter číst.digital/29

Vánoce jsou za dveřmi a my se hlásíme s novým newsletterem, v němž se dočtete o všem podstatném, co se v komunitě za poslední dobu událo! 🥳 Na co se můžete těšit tentokrát? 📰

🔹 Spolu se Začni učit! spouštíme[  interaktivního průvodce](http://zacniucit.cz/pruvodce), který pomůže zájemcům nastartovat jejich kariéru ve školství. 👩‍🏫

🔹 Pomáháme vytvářet[  projekty a aplikace](https://blog.cesko.digital/2021/12/spusteni-prototypu-inovace-zpravodajskeho-storytellingu) podporující zájem o zpravodajství a zatraktivnění mediálního obsahu.

🔹 Navázali jsme spolupráci s [Nadací PPF](https://nadaceppf.cz/)  a měníme náš model fundraisingu.

Závěrem se dozvíte, co nám dala konference Happiness@Work, jak na osobní produktivitu (tipy triky included 🔥) nebo jak jsme se tento měsíc vzdělávali (a kde najdete záznamy z akcí).

Tak to bychom měli jako návnadu a teď už hurá na blogové vydání newsletteru číst.digital!