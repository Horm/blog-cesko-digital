---
title: "číst.digital/27: Co dokáže 2000 řádků kódu a 10 dobrovolníků? | Cocuma
  si nás prověřila od hlavy až k patě"
author: content.team
tags:
  - newsletter
  - cesko-digital-obsah
cover: https://data.cesko.digital/newsletter/27/cover27.png
date: 2021-10-15-12-10
slug: novinky
description: Ahoj Česko.Digital! 👋 Je to přímo neuvěřitelné, ale blížíme se ke
  4 tisícům odběratelů našeho newsletteru! Jsme moc rádi, že i nadále sledujete
  aktivity Česko.Digital v hojném počtu a jste hrdou součástí naší komunity. 💙
  Při ohlédnutí se za posledními týdny můžeme říct, že jsme si zamilovali
  pořádání hack dayů. Ale kdo by se nezamiloval, když vidíme, jak to účastníky
  baví a co vše dokážeme společně za krátkou dobu vytvořit. Příkladem je i hack
  day Jehlomatu. Ale o něm a dalších novinkách už více v našem novém
  newsletteru. Příjemné čtení!
lang: cs
---
## Aby se dobrovolničilo dobře!

Kdo z firem není na Cocumě, jako kdyby ani nebyl. A my víme, že **pokud chceme naplnit očekávání dobrovolníků, musíme být autentičtí a říkat pravdu**. O to stejné jde i portálu Cocuma. Sdružuje totiž profily společností, pro které by dal ruku do ohně.

I my jsme si prošli přísným, ale moc příjemným procesem obsahujícím desítky rozhovorů, focení a ověřování, jestli do filosofie Cocumy spadáme. A povedlo se! **Zařadili jsme se mezi společnosti a organizace, u kterých najdete víc než jen práci**. Děkujeme za krásný profil - už teď na něm můžete najít [nabídky dobrovolnických rolí a příležitostí](https://www.cocuma.cz/company/cesko-digital/jobs/).

Objevte důvody, proč se k nám připojit, nebo se znova nadchněte pro to, jakou úžasnou práci v komunitě děláte. **[Náš profil na Cocuma](https://www.cocuma.cz/company/cesko-digital/) opravdu stojí za to!**

## Zapojte se do soutěže Nadace OSF

**Nadace OSF vyhlašuje  9. ročník soutěže [Společně otevíráme data](https://osf.cz/programy/ziva-demokracie/nas-stat-nase-data/soutez-spolecne-otevirame-data/)**, kde jsou oceňovány neziskové aplikace postavené na otevřených datech. Kategorie jsou: Klima a životní prostředí, Městská data, Zdraví a Vzdělávání. Cílem je zviditelnit nejen společenský, ale i ekonomický potenciál open source dat. Máte projekt? Tak ho [přihlaste](https://osf.cz/2021/08/31/jiz-podevate-ocenime-nejlepsi-nekomercni-aplikace-postavene-na-otevrenych-datech-nevahejte-se-prihlasit/)! Čas máte do 20. října 2021.

## Září žilo mnoha událostmi našich partnerů

Bylo to pestré! Od technologické konference [WebExpo](https://www.webexpo.net/prague2021), kde jsme díky našemu dlouhodobému partnerství s **Livesport** byli součástí (nejen) vtipné fundraisingové hry, **až po první setkání s Nadací PPF**, která uspořádala krásnou akci ve Villa Pellé. **Nadace Bakala** kromě podpory Učíme online v roce 2021 **pořádala také svůj tradiční a renomovaný [Journalism Bootcamp](https://www.bakalafoundation.org/programy/journey/)**, na který naváže 7. ročník příští rok na jaře - doporučujeme!

## To nejlepší z našich projektů

### Učíme online

**Zahájili jsme nový školní rok 100. webinářem Učíme nanečisto**, které běžně pořádáme každou středu od 19 hodin. Seznam témat máme na [webu](https://www.ucimeonline.cz/aktivity/ucime-nanecisto/) a [Facebooku](https://www.facebook.com/UcimeOnline). Pokud máte tipy nebo znáte zajímavé lektory, napište nám na <a href="mailto:webinare@ucimeonline.cz">webinare@ucimeonline.cz</a>.

Se začátkem školy se opět objevuje více žádostí o počítačovou techniku z naší [Sbírky počítačů](https://www.ucimeonline.cz/aktivity/sbirka-pocitacu/). Pokud můžete nějaký darovat, ozvěte se nám na <a href="mailto:sbirka@ucimeonline.cz">sbirka@ucimeonline.cz</a>. Děkujeme!

### Inovace zpravodajského storytellingu

Většina našich projektů se už dostává do testovací fáze. Tým projektu „Témata pod lupou" otestoval hlasování se čtenáři a zároveň **začal spolupracovat s nezávislým regionálním projektem [Apel Plzeň](https://apel-plzen.cz/).** Aplikaci projektu Audio zprávy stále vylepšujeme a chatbota Newsie připravujeme na testování s redakcí [Čtidoma.cz](https://www.ctidoma.cz/).

### Jehlomat

Proběhl hack day, na kterém Jehlomat posunul vývoj aplikace zase o velký kus dál - **udělali jsme totiž stovku commitů a přidali 2000 řádků kódu!** Aplikace tak už umí posílat emaily, ukazovat mapu nebo zaregistrovat uživatele. Děkujeme všem, kteří přišli a podíleli se na změně Česka k lepšímu! Pokračujeme další fází - a [můžete se k nám přidat i vy](https://cesko-digital.slack.com/archives/C017VKLRRC0)!

![](https://data.cesko.digital/newsletter/27/hackday-jehlomat.png)

### Veřejné zakázky spolu

Sestavíte tým alespoň o 4 lidech, máte základy programování, zajímá vás DevOps a chcete svými schopnostmi za jeden víkend přispět k efektivnějšímu chodu dvou velkých úřadů? Pokud ano, **připojte se v listopadu k senior DevOps tracku**, který se koná v Praze.

Senior DevOps track pořádá Atos IT Solutions and Services A/S ve spolupráci s Ministerstvem spravedlnosti ČR a námi. Infrastrukturu poskytne SUSE a **výsledné open source řešení reálně zefektivní chod nejen Ministerstva spravedlnosti, ale také ČSSZ**. Ministerstvo spravedlnosti také nachystalo **pro účastníky speciální ceny**, které nejsou běžně k sehnání. Pro registraci a více informací pište na <a href="mailto:zuzana.fialova@cesko.digital">zuzana.fialova@cesko.digital</a>.

**Na čem pracujeme v dalších projektech a co se nám na nich za poslední měsíc povedlo? To se dozvíte na naší [wiki](https://cesko-digital.atlassian.net/l/c/1RriTPgP).**

## Co se klube v našem inkubátoru

**V inkubovaném projektu Pohyb je řešení**, na kterém pracujeme s organizacemi Sport 2.0 a Wannado, **jsme se posunuli do fáze prvotního UX výzkumu** s cílovými skupinami a ověřujeme si východiska a cíle. Čeká nás tvůrčí workshop, kde budeme diskutovat nad možným řešením a zahájíme práci na prototypu. Chcete se k projektu přidat? Hledáme [zkušeného Scrum Mastera](https://cesko-digital.atlassian.net/l/c/kN8fHAp7)!

## Jak si v komunitě žijeme

Vzájemné sdílení a inspirace mimo Česko.Digital jsou pro nás klíčové. **Propojujeme se** proto **s dalšími komunitami a neziskovými organizacemi**. Tentokrát se zástupkyněmi organizace [Hestia](https://www.hest.cz/) pracující s dobrovolníky už 30 let. Probírali jsme různá očekávání, práci, zpětnou vazbu nebo různé formy zapojení dobrovolníků.

![](https://data.cesko.digital/newsletter/27/hestia.jpg)

## Vzděláváme Česko.Digital

### Přijďte se zdarma dozvědět cenné know-how na naše webináře

**Zveme vás na 3 říjnové webináře** pod hlavičkou č.edu - interního vzdělávacího programu pro profesní a osobní rozvoj našich dobrovolníků.

* **Webinář o prevenci rakoviny #prsakoule** - vysíláme 19. října od 18:00. Registrujte se [zde](https://cesko.digital/events/loono-prsa-koule).
* **Jak psát pro novináře** - vysíláme 20. října od 17.00. Registrujte se [zde](https://cesko.digital/events/jak-psat-pro-novinare-cedu).
* **Strategie vytváření hodnoty** - vysíláme 25. října od 18.00. Registrujte se [zde](https://cesko.digital/events/strategie-vytvareni-hodnoty).

**Určitě také sledujte  [náš Youtube kanál](https://www.youtube.com/c/%C4%8CeskoDigital/featured)**, na kterém mimo jiné najdete i záznamy předchozích webinářů.

### č.edu

V září jsme v týmu přivítali nové posily pro koordinaci jednotlivých akcí i celého projektu a také **uspořádali dva webináře**. Do organizace, produktivity a time managementu jsme nahlédli s Anetou Martinek z Holek z marketingu. Na konci září jsme se opět setkali se Sandrou Fridrichovou a zahájili několikadílný webinář o nenásilné komunikaci. **Záznamy najdete již brzy v naší [videotéce](https://www.youtube.com/c/%C4%8CeskoDigital/playlists?view=50&sort=dd&shelf_id=2)**. Máte tip na lektory nebo téma? Chtěli byste sami nějakou vzdělávací akci pro komunitu uspořádat? Ozvěte se nám [do kanálu č.edu](https://cesko-digital.slack.com/archives/C01S44WHHST) nebo na <a href="mailto:lucie@cesko.digital">lucie@cesko.digital</a>.

### Show&Tell

**V září došlo k  šestému vysílání** našeho pravidelného pořadu o dobrovolnících **Show & Tell**, v rámci kterého se nám **Martin Mička** rozpovídal o své práci na webu Česko.Digital a o tom, jak se na něj nasazují nové funkce. Dále mluvil **Juraj Kisztner** z projektu Jehlomat o přípravných pracích k aplikaci, co má umět a na jaké problémy narazili. Celé vysílání završil **Lumír Kajnar** se svým vstupem na pokračování ke vzniku vizuální identity Česko.Digital a její pravidel. Pokud vám náhodou tento pořad vysílaný **každý poslední čtvrtek v 18:00** unikl, můžete si jej **[zpětně pustit](https://cesko.digital/events/show-and-tell-6)**!

### Nominace na osobnost českého digitálního světa

Do letošního ročníku soutěže [WEBTOP100](https://www.webtop100.cz) v kategorii **Osobnosti českého digitálního světa** byla odbornou porotou složenou z garantů a pořadatelů soutěže nominována také **naše CEO, Eva Pavlíková**! Podpořit ji svým hlasem můžete až do 1.11.2021[ zde.](https://www.webtop100.cz/osobnost?utm_source=Maileon&utm_medium=email&utm_campaign=2021-10-14-osobnost-ceskeho-digitalu&utm_content=https%3A%2F%2Fwww.webtop100.cz%2Fosobnost) Díky. Vítěz bude vyhlášen na konferenci WebTop100 konané 16.11.2021 v Praze.

## Koho aktuálně hledáme

Připojte se k největší dobrovolnické civic-tech organizaci v Evropě a digitalizujte s námi Česko.

Dobrovolnické role:

* **[Scrum Master](https://cesko-digital.atlassian.net/wiki/spaces/PJR/pages/754549277/Otev+en+role#Scrum-Master-(role-v-tandemu)-Urgentn%C3%AD)** pro projekt Pohyb je řešení - kontaktní osoba Anežka Müller (<a href="mailto:anezka@cesko.digital">anezka@cesko.digital</a>)
* **[UX Designer/ka](https://cesko-digital.atlassian.net/wiki/spaces/PJR/pages/754549277/Otev+en+role#UX-Designer-Urgentn%C3%AD)** pro projekt Pohyb je řešení - kontaktní osoba Anežka Müller (<a href="mailto:anezka@cesko.digital">anezka@cesko.digital</a>)
* **[Frontend vývojář  (React)](https://cesko-digital.slack.com/archives/C01SGAG51NJ/p1629098959019500)**  pro web Česko.Digital - kontaktní osoba Jindřich Oukropec (<a href="mailto:jindrich@cesko.digital">jindrich@cesko.digital</a>)
* **[UX/UI designer (senior/mentor)](https://cesko-digital.atlassian.net/wiki/spaces/LA/overview)**  pro projekt Loono: Včas - kontaktní osoba Romana Pokorná (<a href="mailto:romana@cesko.digital">romana@cesko.digital</a>)
* **[obsahový koordinátor](https://cesko-digital.atlassian.net/wiki/spaces/SDZ/pages/458790094/Otev+en+role+v+t+mu#Obsahov%C3%BD-koordin%C3%A1tor%2C-copywriter-%E2%9C%8D)** pro projekt Střecha duševního zdraví - kontaktní osoba Kateřina Kocianová (<a href="mailto:katerina@cesko.digital">katerina@cesko.digital</a>)
* **[koordinátor obsahu](https://cesko-digital.atlassian.net/wiki/spaces/RED/pages/788529228/Hled+me+posily+do+obsahov+ho+t+mu#%E2%AD%90-Dobro.koordin%C3%A1tor%2Fka-obsahu-%C4%8Cesko.Digital)** a obsahového týmu Česko.Digital - kontaktní osoba Terézia Palaščáková (<a href="mailto:terezia@cesko.digital">terezia@cesko.digital</a>)
* **[copywriteři do obsahového týmu](https://cesko-digital.atlassian.net/wiki/spaces/RED/pages/788529228/Hled+me+posily+do+obsahov+ho+t+mu#%E2%9C%8D-Dobro.copywriter%2Fka-v-obsahov%C3%A9m-t%C3%BDmu-%C4%8Cesko.Digital)** Česko.Digital - kontaktní osoba Terézia Palaščáková (<a href="mailto:terezia@cesko.digital">terezia@cesko.digital</a>)
* **[Scrum Master](https://cesko-digital.atlassian.net/wiki/spaces/SVR/pages/473053161/Otev+en+role+v+t+mu#hled%C3%A1me-Scrum-Master)** pro projekt Veřejné zakázky spolu - kontaktní osoba Kateřina Kocianová (<a href="mailto:katerina@cesko.digital">katerina@cesko.digital</a>)

Placená spolupráce:

* **[Product Owner](https://cesko-digital.atlassian.net/wiki/spaces/SDZ/pages/458790094/Otev+en+role+v+t+mu#Product-Owner-%F0%9F%92%AA-nab%C3%ADdka-placen%C3%A9-spolupr%C3%A1ce)**  pro projekt Střecha duševního zdraví - kontaktní osoba Kateřina Kocianová (<a href="mailto:katerina@cesko.digital">katerina@cesko.digital</a>)

Žádná z pozic vás nezaujala? **Prohlédněte si všechny [poptávané role](https://cesko-digital.atlassian.net/l/c/VCYAW1U1).**

Pokud hledáte jednorázové spolupráce, mohl by vás zajímat kanál [\#market-place](https://cesko-digital.slack.com/archives/CLVAH28P3), kde neziskovky shánějí dobrovolníky do rozjetých projektů. Svou první zkušenost v neziskovce tak můžete nabrat i mimo Česko.Digital.

Jak se vám líbí náš newsletter? Budeme rádi, když nám [necháte zpětnou vazbu](https://airtable.com/shre7lawrjOxNtCpL), která nám ho pomůže vylepšit. A jestli se na tvorbě tohoto newsletteru chcete také podílet, ozvěte se v kanálu [\#ceskodigital-obsah](https://cesko-digital.slack.com/archives/C01FQBDMDGQ) ve Slacku. 🤗

Digitálu zdar!



Za obsahový tým Česko.Digital

Koordinace: Tereza Lattová

Texty: Gabriela Konvalinková, Petr Hrudka, Kateřina Kociánová

Korektura: Zuzana Šrůmová

Grafika: Lukáš Návesník