---
title: "číst.digital/62: Sdílíme cenná data a poznatky z kurzu Nezisk.Digital |
  Aktéři digitalizace hodnotí digitální služby státu | Najděte ty správné lidi v
  naší appce!"
author: jakub.holzer
tags:
  - newsletter
cover: https://assets.cesko.digital/e837e75e.png
date: 2024-09-13-08-17
slug: cist-digital-62
description: Jak hodnotí digitální služby státu ti, kteří se okolo digitalizace
  pohybují? To vám prozradí další díl seriálu o výsledcích naší ankety. Pusťte
  si záznam showcase, kde jsme sdíleli cenná data a poznatky z našich kurzů
  Nezisk.Digital. A jak konkrétně kurz pomáhá? O to se podělila jedna z
  organizací, MigAct. V srpnu jsme také oslavili narozeniny, vylepšili profily v
  naší appce a přivítali novou kolegyni. Více v nejnovějším newsletteru.
lang: cs
---
### \| PRO VEŘEJNOU SPRÁVU

# **Veřejné digitální služby – jak je hodnotí hráči na poli digitalizace?**

Jak jste spokojeni s digitálními službami státu, kde konkrétně vidíte jejich rezervy a co od nich vlastně očekáváte? Přesně to nás v Česko.Digital zajímalo, a proto jsme v dubnu a květnu letošního roku provedli anketu mezi občany, firmami i hráči na poli digitalizace. V druhém dílu seriálu tentokrát přinášíme hodnocení hráčů jako jsou zástupci ministerstev, samospráv, úřednice, politici, zákonodárkyně a další.

**\>  [Přečtu si to](https://blog.cesko.digital/2024/08/Verejne-digitalni-sluzby-jak-je-hodnoti-hraci-na-poli-digitalizace)**

### \| PRO NEZISKOVÉ ORGANIZACE

# Jak pomohl kurz [Nezisk.Digital](http://nezisk.digital/) organizaci MigAct?

MigAct, pomáhající migrantům a integrující cizince, byla jednou z 8 neziskovek, která díky našemu jarnímu online kurzu Nezisk.Digital teď funguje efektivněji a může tak lépe pomáhat svým klientům. Podle členky MigAct Natallie Allen víme, co se i díky našemu průvodci Jan Štefanidese naučili (a co postupně aplikují):

👉 jak důležitý je vnitřní audit pro odhalení problémů a oblastí pro zlepšení 

👉 jak klíčový pro svou činnost je efektivní sběr a zpracování dat o příznivcích 

👉 jak vybrat a začít testovat nový nástroj pro marketingovou komunikaci, který může lépe splňovat jejich potřeby

👉 jak nastavit cíle pro svou marketingovou komunikaci, které budou lépe reflektovat jejich strategii\
Více o kurzu na [https://nezisk.digital](https://nezisk.digital/)

Bezplatný kurz Nezisk.Digital finančně podpořilo MPSV. Děkujeme!\
*Text příspěvku připravil dobrovolník Česko.Digital Zdeněk Culek.*

### \| PRO VEŘEJNOU SPRÁVU

# **Veřejně jsme sdíleli výsledky kurzu Nezisk.Digital**

Ve čtvrtek 12. září jsme na akci „Efektivnější neziskovky? Využijte naše data i zkušenosti z projektu Nezisk.Digital" sdíleli vše o našem projektu a kurzu Nezisk.Digital; jeho dosavadní výsledky, zjištění a dobrou praxi; konkrétní zkušenosti – včetně případové studie jedné zúčastněné organizace; jak spolupracujeme s průvodci i neziskovkami; a jak se případně můžete zapojit či spolupracovat.

**\> [Kouknu na záznam](https://youtu.be/5IOahkEausM)**

### \| PRO KOMUNITU

# **Novinky v naší appce**

V naší aplikaci přibyly **[veřejné uživatelské profily lidí](https://app.cesko.digital/people)**, kteří tvoří Česko.Digital. Je to důležitý krok, který nám mimo jiné umožní **lépe propojovat lidi**. Uvidíte u nich **jejich kompetence** i **zapojení v našich aktivitách**. Současná verze je tzv. MVP (minimum viable product), s profily ale máme řadu dalších velkolepých plánů! Jestli chcete, přidejte se, stačí aktualizovat a zveřejnit svůj profil **[tady](https://app.cesko.digital/account)**. Natočili jsme pro vás i** [video, jak na to](https://www.loom.com/share/458f0612ac5d4b66af70902cedd9e308)**.

# Chcete ve své neziskovce pracovat mnohem efektivněji?

Hlaste se do jarního běhu online kurzu Nezisk Digital!\
duben–červen 2025

**\> [Přihlásit se](https://airtable.com/appBMJcLnBva02IEy/shrlymCJWH9WCdGRq)** [](https://airtable.com/appBMJcLnBva02IEy/shrlymCJWH9WCdGRq) 

# **Digitální jednohubky**

## Bylo nám pět

Dobrovolníci a dobrovolnice, experti a expertky, stakeholdeři, minulí i současní členové a členky kmenového týmu i jejich děti – ti všichni přišli oslavit 5. narozeniny Česko.Digital do karlínského STRV Baru. Mrkněte na fotky od Jury Ryszawého. A díky, že vás zajímá, co děláme, nebo nám s tím přímo pomáháte!

**\> [Pokochám se](https://foto.cesko.digital/Narozeniny-cd-5-2024)**

## Co nového v Pomáháme.Digital?

**Už 200 pracovníků a pracovnic**, například z Člověk v tísni, Charita ČR nebo Armáda spásy, naši příručku využívá ve své práci. V **pořadu Sama doma** ji také představila naše kolegyně Lujza Kotryová spolu s ředitelkou České asociace streetwork Martinou Zikmundovou, jednou z ambasadorek projektu. V příručce máme také **[nové návody](https://www.pomahame.digital/)** – **Mapu bez domova** (mapa a databáze návazných služeb) a **Čáru** (aplikace pomáhající lidem bez domova, závislým na drogách nebo propuštěným z vězení). Všechny novinky shrneme na **showcase #5**, která se bude konat začátkem října.

## **Kurzy Jak na e-government**

První 3 kurzy od vládní iniciativy Digitální Česko jsou na dostupné na a **[osveta.gov.cz](http://osveta.gov.cz/)**. Přiblíží a naučí vás používat Identitu občana, Portál občana a Datovku. Kurzy jsou zatím v testovacím režimu (pro přístup si na stránce musíte vytvořit účet).

# Nová posila v týmu

Děkujeme a loučíme se v dobrém s Julií Baraniakovou! Její práci od září naplno přebírá nová HoP, **[Lucie Ottinger](https://www.linkedin.com/in/lucie-ottinger/)**. Tato pozice je pro nás klíčová – bez partnerů bychom moc neHoPsali. Lucka přichází z legal tech firmy/advokátky pro startupy Eldison a má zkušenosti ze startupového a neziskového prostředí v Česku a v Americe. Česko.Digital ji zaujalo jako organizace, která aktivně pracuje na tom, aby se nám v Česku žilo líp. A jak vnímá aktuální schopnost veřejné správy efektivně využívat digitální technologie? *„Je málo věcí, které dokážou zlepšit život skutečně každému z nás. Efektivní a digitalizovaný stát, který designuje své služby s lidmi v centru dění, je jednou z nich,"* říká.

**Chcete se s Luckou pobavit o finanční podpoře?** Napište ji na [lucie.ottinger@cesko.digital](mailto:lucie.ottinger@cesko.digital)

![](https://assets.cesko.digital/dac65877.jpg)

# Nejbližší akce

## Event Nezisk.Digital #1

\> 16. října 2024, 15:00–16:30, online & 18. října 2024, 9:00–10.30, online

Zjistěte, jak nejen pomocí digitálních nástrojů zlepšit efektivitu své neziskovky. Konkrétní ukázky, tipy a zkušenosti vám nasdílejí účastníci našeho kurzu Nezisk.Digital. Přímo z první ruky se dozvíte, jak zmapovali slabá místa i skutečné potřeby své organizace a představí vám, na jaké konkrétní problémy se zaměřili a proč. Eventy jsou tentokrát dva a v každém z nich vám svou dosavadní cestu kurzem odprezentuje 10 neziskovek.

**[\> REGISTRUJTE SE](https://airtable.com/appBMJcLnBva02IEy/shrQ3U5Ie9gFJPAQB)**

## Jak navrhovat digitální řešení pro všechny

workshop Česko.Digital na Maker Faire Brno

\> 19. října 2024, 11:00–13.00, offline

Vyzkoušejte si, jaké je to být designérem digitálních řešení pro lidi, kteří mají k digitálnu daleko. Budeme vycházet ze zkušeností s naším oceněným projektem Digitální inkluze. Projdeme ideační fází, vybrainstormujeme možná řešení a načrtneme jednoduché prototypy. Workshopem vás provedou designérky z Česko.Digital, Lujza Kotryová a Anežka Malčíková. Na workshopu je jen 15 míst, účastníci musí mít koupenou vstupenku na [Maker Faire Brno](https://makerfaire.cz/).

 **[\> REGISTRUJ SI SVÉ MÍSTO](https://docs.google.com/forms/d/e/1FAIpQLSdje9BpjLjqxTL5iUVNWHKhvahzpMjnBCf0FIX9-ZuK1N9Ffg/viewform)** 

## Nezisk.Digital Q&A: Vše o jarním kurzu a proč přihlásit i vaši neziskovku

\> 13. listopadu 2024, 09:00–10:30, online

Náš online kurz Nezisk.Digital, ve kterém se naučíte co nejvíce zefektivnit svou práci v týmu, získal od zúčastněných neziskovek i jejich průvodců*průvodkyň parádní hodnocení 92/100 za celkovou spokojenost. To je sice dobré lákadlo, ale vy možná máte spoustu otázek, abyste se mohli lépe rozhodnout, jestli se do kurzu přihlásit. Toto setkání je tu přesně od toho.

 **[\> REGISTRUJ SE](https://airtable.com/appBMJcLnBva02IEy/shrJc5IKJgbJQh2Jg)** 

# Hledáš pomoc nebo radu pro svou organizaci? Poptej se na Tržišti!

**[\> MRKNI NA TRŽIŠTĚ](https://diskutuj.digital/c/trziste/5)**

# Diskutuj o digitalizaci Česka!

Digitální transformace státu, nástroje, inovace i podpultovky. Pojď se s námi bavit o všem, co souvisí s digitální budoucností Česka, která prospěje veřejné správě, nezisku i byznysu.

**Aktuální a nejžhavější témata:**

## Podělte se o zajímavé scamy!

Narazili jste na nějaký digitální podfuk? Snaží se z vás někdo vytáhnout přihlašovací údaje? Podělte se, ať máme představu, jak tyhle věci vypadají, a můžeme se jim vyhnout...

 **[\> ZAPOJ SE DO DISKUZE](https://diskutuj.digital/t/podelte-se-o-zajimave-scamy/730)** 

## Najděte společný termín – alternativa k Doodle

Hodně lidí se naučilo používat Doodle pro hledání společných termínů. Onehdy jsem objevil bezvadnou alternativu s lepším rozhraním a bez tlačení do plateb...

**[\> POKRAČUJ V DISKUZI](https://diskutuj.digital/t/najdete-spolecny-termin-alternativa-k-doodle/607/1)**

# Příležitosti k zapojení

Připoj se k neziskové organizaci s největší komunitou expertních dobrovolníků, zástupců neziskových organizací, veřejné správy a byznysu v Evropě. Všechny příležitosti najdeš na našich stránkách.

**[\> Nakoukni na Příležitosti k zapojení](https://app.cesko.digital/)**

# Děkujeme, že tě baví číst.digital!

C﻿hceš, aby ti náš newsletter chodil přímo do e-mailové schránky? [Přihlas se k jeho odběru](https://ceskodigital.ecomailapp.cz/public/form/6-3fdfd544852ed7431aa64f3b9481afb9).
