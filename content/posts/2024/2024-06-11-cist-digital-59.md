---
title: "číst.digital/59: Projekt Digitální partnerství možná hledá i vás! |
  Premiéru si odbyla naše digi příručka pro sociální služby"
author: jakub.holzer
tags:
  - newsletter
cover: https://assets.cesko.digital/5de445a9.png
date: 2024-06-11-12-54
slug: cist-digital-59
description: Přejete si také skvělé digitální služby státu pro všechny? Přidejte
  se k nám jako dobrovolníci, odborníci, partneři i sponzoři. Zapojte se i do
  projektu Digitální inkluze, který je ve finále soutěže Evropské komise, a
  pomozte nám zkvalitnit životy 3 000 000 digitálně vyloučených Čechů a Češek –
  dejte nám zpětnou vazbu na novou příručku pro lidi ze sociálních služeb a
  šiřte ji dál! Novinek ale máme víc.
lang: cs
---
# Odstartovali jsme velký projekt Digitální partnerství

Asi 60 zástupců veřejné správy, byznysu i nezisku přišlo na **oficiální start** naší společné aktivity **[Digitální partnerství](https://digitalnipartnerstvi.cesko.digital)**. Jejím cílem je vybudovat dlouhodobě udržitelnou platformu, která by umožňovala vznik skutečně prouživatelských digitálních veřejných služeb státu. A začneme hned prakticky: zkoumáním obyvatel a firem a tvorbou person pro tvůrce nových digitálních služeb.

Chcete být taky u toho, ale start jste nestihli? Nevadí! Pusťte si **[kompletní záznam](https://www.youtube.com/watch?v=OP_SHd-NfxY)**, kde se o projektu dozvíte vše potřebné. A to hlavní: **přidejte se k nám na palubu** v jedné z těchto rolí:\
\
Jednotlivci:

🤗 [Člen*ka komunity](https://app.cesko.digital/opportunities/recP8ReECDgk4zPdR): chceš se propojit s ostatními a sdílet informace. Jsi ochotný*á poskytnout svůj čas, znalosti nebo kontakty

🔍 [Výzkumník*výzkumnice](https://app.cesko.digital/opportunities/recA1Gf2HDOCBmVxH): vytvoř persony uživatelů veřejných digitálních služeb

👥 [Konzultant*ka systémové změny](https://app.cesko.digital/opportunities/recR7W6BMYgAjUBjE): pomoz nám aplikovat metody systémové změny, facilitovat mapování současného systému a udávat správný směr

📊 [Analytik*analytička](https://app.cesko.digital/opportunities/rec8eIQ29qnP53GwM): umíš zanalyzovat současný systém a identifikovat klíčové síly a faktory, které ho ovlivňují

Firmy, organizace:

🔋 **Sponzor**: cíle Digitálního partnerství jsou vám blízké a podporujete je svým jménem nebo penězi – ozvěte se prosím [julia@cesko.digital](mailto:julia@cesko.digital)

A proč se zapojit? Pokud vás zajímá digitalizace státu, tady uvidíte přímo do kuchyně a získáte spoustu kontaktů nebo zajímavých dat. Budete v obraze nejnovějšího dění a získáte vliv na vytváření nových řešení, která můžou posunout i vaše vlastní aktivity.

**\>﻿ [Zajímá mě to!](https://digitalnipartnerstvi.cesko.digital/)**

> **\| Pro neziskové organizace**

# Pomáháme.Digital: první verze naší digi příručky pro zaměstnané v sociálních službách je na světě! Co si o ní myslíte?

V Česku žije skoro 3 000 000 digitálně ohrožených, nebo vyloučených obyvatel, což má a bude mít stále větší dopad na kvalitu jejich života. Jak jim s digitálním světem pomoci? Nejefektivnější cestou jsou **zaměstnanci a zaměstnankyně v sociálních službách**, kteří s těmito skupinami bývají v úzkém kontaktu. **Digi kompetence ale sociálním službám** nezřídka **chybí**, proto je krokem číslo jedna **předat jim je ve srozumitelné formě**. A to je cílem naší novinky – **webové příručky Pomáháme.Digital**.

Příručka je plná **návodů, jak využít digitální technologie v praxi**, zejména v komunikaci se státem. Navrhli jsme ji spolu s experty ze sociálních služeb a budeme ji postupně rozšiřovat. A to je i výzva pro vás – **prosíme dejte nám na ni zpětnou vazbu**! Určitě také budeme rádi za **sdílení vašim kolegům, organizacím a všem, komu by mohla pomoci**.

**\>﻿ [Prohlédnout příručku](https://pomahame.digital)**

Příručku jsme nedávno prezentovali na online Showcase #4 Digitální inkluze. Koukněte na [záznam z akce](https://youtu.be/3EJ9DXMdgr0).

![](https://assets.cesko.digital/bf533ccc.png)

# Kurz Nezisk Digital – nestihli jste přihlášky?

Zjistili jste pozdě, že chcete projít naším jedinečným online kurzem, který neziskovkám pomáhá s jejich efektivitou? Termín pro přihlášky sice uběhl, ale **pořád máme 5 volných míst**. Tak honem jedno obsaďte, protože určitě nebudete litovat! K registraci do kurzu vás může rozhoupat i záznam z akce [Jak bude probíhat podzimní kurz a proč se do něj zapojit (Q&A)](https://youtu.be/cd3WC6bWmNk).

**\>﻿ [Přihlásit se na kurz](https://airtable.com/appBMJcLnBva02IEy/shrlymCJWH9WCdGRq)**

# `Digitální jednohubky`

## Naše Digitální inkluze zabodovala v Evropě

Tenhle úspěch si nemůžeme nechat pro sebe! Náš projekt Digitální inkluze (Pomáháme.Digital je jeho součástí) se zatím probojoval mezi [**5 nejlepších z 65**  „konkurentů“ v kategorii Digital Upskilling @ Work](https://digital-skills-jobs.europa.eu/en/latest/news/all-finalists-european-digital-skills-awards-2024) soutěže **The European Digital Skills Awards 2024**. Tato iniciativa Evropské komise oceňuje mimořádné projekty podporující digitální kompetence napříč EU. V červenci se rozhodne o absolutních vítězích v každé kategorii.

![](https://assets.cesko.digital/e66b6d01.png)

## Hledáme online tech experty a průvodce kurzem Nezisk Digital

Pro náš [online kurz](https://app.cesko.digital/projects/nezisk-digital), který pomáhá konkrétním NNO, hledáme ještě několik [seniorních tech konzultantů a konzultantek](https://app.cesko.digital/opportunities/recGLCcg5xF0wsi5e) stejně jako [průvodců či průvodkyň](https://app.cesko.digital/opportunities/recP8PO9DhSXwERTr). Reálná pomoc reálným lidem – tohle by vás mohlo hodně bavit.

## 5. narozeniny Česko.Digital jsou za rohem

V úterý 27. srpna na našem digitálním dortu sfoukneme pět svíček a doufáme, že i s vámi! Pojďte se vidět i mimo monitory a popovídat si o čemkoliv vážném i nevážném. Na [oslavu](https://app.cesko.digital/events/5-narozeniny-ceskodigital) se prosíme [registrujte](https://airtable.com/appzzeZuZPAlDmgNl/shrfyic0IXYEwS6ZY). Těšíme se!

## Umapa roste do celospolečenského projektu Integromap 

V novém díle podcastu poslouchat.digital vám Martina Cílková z IOM a Ivoš Gajdorus z Mapoticu povypráví o tom, jak může původně krizové řešení typu #umapa vyrůst do velkého projektu založeného na datech. Dnes pomáhá nejen válečným uprchlíkům, ale i celé společnosti. Super poslech o projektu s DNA Česko.Digital [TADY](https://podcasters.spotify.com/pod/show/poslouchatdigital/episodes/Umapa-z-krizovho-projektu-k-platform-pro-dlouhodobou-pomoc-e2k6svb).

## Volební kalkulačka to určitě nemá spočítané! Pomozte se voličům správně rozhodnout

Úspěšná a už mezinárodní Volební kalkulačka, která vznikla ve spolupráci mezi KohoVolit.eu a námi, opouští svůj domovský přístav Česko.Digital. Ale určitě nekončí! Naopak hledá nové dobrovolníky a dobrovolnice: lidi na projektové řízení, přípravu otázek, komunikaci, vývoj aplikace a UX design. [Čtěte detaily](https://www.kalkulacka.one/cs/zapojte-se) a pište na [dobrovolnici@kohovolit.eu](mailto:dobrovolnici@kohovolit.eu).

## Czech Open Source Policy Forum 2024: co vše se povedlo

Minule jsme psali o naší účasti na této mezinárodní konferenci na podporu open source řešení ve státní správě a samosprávě. Hlavní vize, na kterých se hosté shodli, a vše, co se v pořadatelském Brně povedlo upéct, čtěte v [závěrečném shrnutí](https://otevrenamesta.cz/news/94) přímo na stránkách konference. Najdete tu i záznamy jednotlivých bodů programu. 



# Nejbližší akce

## Event Nezisk Digital #2

\> 13. června 2024, 09:00–10:30, online

Chceš vyladit práci ve své neziskovce tak, aby vše běželo jako po drátkách? **Účastníci a účastnice kurzu Nezisk Digital ti nasdílejí své zkušenosti z jeho průběhu**: jaké si s pomocí průvodců zvolili nástroje pro řešení svých problémů a jak se jim daří začlenit je do svého každodenního fungování.

**\>﻿ [Nenechám si ujít](https://app.cesko.digital/events/event-nezisk-digital-24-2)**

## Rezervuj si místo na Festivalu kreativní byrokracie 

\> 17. června 2024, Jatka78

**Kreativní státní správa** vedená zdravým rozumem a dobrou vůlí se sama neudělá! 4. ročník **[Festivalu kreativní byrokracie](https://creativebureaucracy.cz/)** se odehraje 17. 6. v Jatka78, ale už **teď radši běž pro vstupenky**! Některé workshopy už jsou plné a vítaní jsou i vaši malí úředníčci – dětský koutek připraví Sto skupin. Na akci plné přednášek, speakerů, workshopů, afterparty a kolegů stejné krevní skupiny určitě nechceš chybět!

**\>﻿ [Pro vstupenky](https://connect.boomevents.org/cs/event/1013b185-03c0-43ee-bee9-fadfeb47b380/order)**

## Online workshop Pomáháme.Digital

\> 25. června, 17:00, online

Přijď na **[první školení webové příručky Pomáháme.Digital](https://app.cesko.digital/events/online-workshop-digitalni-inkluze)** určené lidem ze sociální práce.

Zjistíš, jak si můžeš usnadnit práci a ušetřit čas a být větší oporou svým klientům.

**\>﻿ [Registruj se](https://airtable.com/appQje7L2ZbXHIP4t/shrpI3voYbYVwFydv)**



# Hledáš pomoc nebo radu pro svou organizaci? Poptej se na Tržišti!

**\> [M﻿rkni na Tržiště](https://diskutuj.digital/c/trziste/5)**

# Diskutuj o digitalizaci Česka!

Digitální transformace státu, nástroje, inovace i podpultovky. Pojď se s námi bavit o všem, co souvisí s digitální budoucností Česka, která prospěje veřejné správě, nezisku i byznysu.

**Aktuální a nejžhavější témata:**

### Hledáme talenty pro unikátní projekt (Školicí a vzdělávací platforma eGovernmentu)

Máte vášeň pro eGovernment a touhu zvýšit digitální gramotnost občanů? Připojte se k nám a buďte součástí něčeho velkého...

**\>﻿ [Přihlas se](https://diskutuj.digital/t/hledame-talenty-pro-unikatni-projekt-skolici-a-vzdelavaci-platforma-egovernmentu/430)**

### Tipy pro neziskové organizace

Pro absolventy*ky kurzu Nezisk Digital v Česko.digital dávám dohromady tipy na informace, nástroje a případně zdroje, které je mohou podpořit v dlouhodobé digitální transformaci...

**\> [Pokračuj v diskuzi](https://diskutuj.digital/t/tipy-pro-neziskove-organizace/436)**

# Příležitosti k zapojení

Připoj se k neziskové organizaci s největší komunitou expertních dobrovolníků, zástupců neziskových organizací, veřejné správy a byznysu v Evropě. Všechny příležitosti najdeš na našich stránkách.

**[\> Nakoukni na Příležitosti k zapojení](https://app.cesko.digital/)**

# Děkujeme, že tě baví číst.digital!

C﻿hceš, aby ti náš newsletter chodil přímo do e-mailové schránky? [Přihlas se k jeho odběru](https://ceskodigital.ecomailapp.cz/public/form/6-3fdfd544852ed7431aa64f3b9481afb9).