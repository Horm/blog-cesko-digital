---
title: "číst.digital/63: Jak si občané a firmy představují ideální digitální
  služby státu? | Podepište petici | Využijte naše poznatky z Nezisk.Digital"
author: jakub.holzer
tags:
  - newsletter
cover: https://assets.cesko.digital/3d1c0eac.png
date: 2024-10-10-03-16
slug: cist-digital-63
description: Abychom veřejné digitální služby mohli zkvalitnit, musíme nejprve
  vědět, co od nich jejich uživatelé očekávají. To jsme zjišťovali v hloubkových
  rozhovorech s občany a firmami. Digitalizace státní správy je pro budoucnost
  Česka naprosto klíčová – podepište petici, aby zůstala mezi politickými
  prioritami. V přehledném článku představujeme naše poznatky z projektu a kurzu
  Nezisk.Digital a připojujeme i konkrétní přínos kurzu pro organizaci Arkádie.
lang: cs
---
### | PRO VEŘEJNOU SPRÁVU

**Vize pro veřejné digitální služby, a jak se k ní dostat**
===========================================================

Snadné vyřízení z pohodlí domova, Jedno vyplnění, žádné opakování nebo Otevřenost a ochota k pomoci. To jsou některé z představ, jak by měly ideálně vypadat digitální služby státu podle občanů, firem a hráčů na poli digitalizace. Za Česko.Digital doplňujeme naše plánované kroky, jak se k tomuto vysněnému, ale reálnému stavu co nejvíce přiblížit.

[**> Přečtu si**](https://blog.cesko.digital/2024/09/vize-pro-verejne-digitalni-sluzby-a-jak-se-k-ni-dostat)**\
**

Sdílíme poznatky z projektu Nezisk.Digital
==========================================

12\. září jsme na akci „**Efektivnější neziskovky? Využijte naše data i zkušenosti z projektu Nezisk.Digital**" sdíleli výsledky, data, dobrou praxi i konkrétní zkušenosti z našeho projektu a kurzu Nezisk.Digital. Můžete se [podívat na záznam události](https://youtu.be/5IOahkEausM) a nebo si vše přečíst v přehledném článku na našem blogu (zjistíte tu také, jak se do projektu můžete zapojit). Jednotlivým oblastem se budeme podrobněji věnovat v sedmidílném seriálu na našich sociálních sítích. **\
**

**> [Kouknu na blog](https://blog.cesko.digital/2024/09/Efektivnejsi-neziskovky-vyuzijte-nase-data-i-zkusenosti-z-projektu-Nezisk-Digital)**

- - -
### | PRO KOMUNITU

**Podepište petici za strategický přístup k digitalizaci státní správy **
=========================================================================

Souhlasíte s tím, že je důležité **zachovat prioritu digitalizace veřejných služeb na nejvyšší politické úrovni**? Máme obavy, že současné kroky mohou zpomalit vývoj digitální transformace a ohrozit tak budoucnost Česka. Dejte politikům vědět, že vám na kvalitní digitalizaci záleží! My už jsme podepsali.

Petice (iniciovaná i členy naší správní rady Evou Pavlíkovou a Jakubem Nešetřilem) žádá o dodržování strategie digitalizace veřejné správy, která zajistí kontinuitu, efektivitu či transparentnost při vytváření digitálních služeb státu. Tento proces a řešení by měly být dlouhodobě udržitelné bez závislosti na politických cyklech nebo dodavatelích a měly by plnit zejména potřeby klientů státu (občanů, organizací, firem...), ale i úředníků a úřednic.

**\
**Kromě případného podpisu také **sdílejte petici ve svých kruzích**, ať je nás co nejvíce. Děkujeme!**

****> [Podepíšu to!](https://portal.gov.cz/e-petice/882-vyzva-za-strategicky-pristup-k-digitalizaci-kvalita-flexibilita-a-udrzitelnost-ve-statnich-projektech)******[\
](https://portal.gov.cz/e-petice/882-vyzva-za-strategicky-pristup-k-digitalizaci-kvalita-flexibilita-a-udrzitelnost-ve-statnich-projektech)****

**Co si myslíte o komunitě Česko.Digital?**
===========================================

V posledním roce prošlo Česko.Digital poměrně výraznou proměnou svého směřování i aktivit. Všechny z vás jsme se o tom snažili srozumitelně a otevřeně informovat, ale nejsme si jistí, zda se nám to podařilo. Budeme proto moc rádi, když si najdete pár minut na vyplnění dotazníku níže (klidně anonymně). Moc nám to pomůže zjistit, jak vnímáte roli komunity a vlastní roli v ní. Váš názor je pro nás opravdu důležitý a pomůže nám zmapovat aktuální stav. Díky moc!

**> [Vyplním dotazník](https://airtable.com/appbQ40ga82eCmwcD/pagG6vRwpXdEx5AUj/form)**

- - -
### | PRO NEZISKOVÉ ORGANIZACE

Jak pomohl kurz [Nezisk.Digital](http://nezisk.digital/) organizaci Arkádie?
============================================================================

Arkádie z Teplicka je jednou z 8 neziskovek, kterým jsme v jarním běhu online kurzu Nezisk.Digital pomohli posunout se nejen technologicky vpřed. Organizace, která zaměstnává více než 90 lidí s různými handicapy, se díky našemu kurzu úspěšně vydala cestou digitalizace. Alena Tonová a Karel Klášterka prozradili, co pod vedením průvodce Jana Jelínka zjistili a do čeho se pustili:

👉 jako své hlavní téma ke zlepšení si vybrali nastavení efektivní komunikace 

👉 definovali si nástroje, které budou používat -- Office 365, OneDrive, Teams a sdílený kalendář\
👉 ze serverového úložiště přejdou na cloud

👉 vytvořili si standardy pro interní komunikaci

👉 uvědomili si, že místo externí firmy potřebují vlastního IT pracovníka

👉 v Airtable si vytvořili přehlednou databázi s profily a údaji o svých pracovnících

Více o kurzu na [Nezisk.Digital](https://nezisk.digital/). Bezplatný kurz Nezisk.Digital je finančně podpořen Evropskou unií -- grantem z programu Zaměstnanost plus. Děkujeme!**\
**


Chcete ve své neziskovce pracovat mnohem efektivněji?
=====================================================

Hlaste se do jarního běhu online kurzu Nezisk Digital!\
březen--červen 2025

**> [Registruji naší organizaci](https://airtable.com/appBMJcLnBva02IEy/shrlymCJWH9WCdGRq)**

- - -

# **Digitální jednohubky**

Co nového v Pomáháme.Digital?



Příručka pro lidi ze sociálních služeb se pěkně rozjíždí. **Už 330 pracovníků a pracovnic** příručku využívá ve své práci. V září v ní přibyly **3 nové návody** -- [Rodičovský příspěvek v aplikaci Jenda](https://www.pomahame.digital/course/view.php?id=113), [Přídavek na dítě v aplikaci Jenda](https://www.pomahame.digital/course/view.php?id=114) a [Bezpečnost na Snapchatu](https://www.pomahame.digital/course/view.php?id=115). Všechny novinky včetně ambasadorského programu shrneme na [online showcase #5](https://app.cesko.digital/events/showcase-digitalni-inkluze-5), která se bude konat 31. října.

## **Opět si odnášíme ceny**

[Tohle se povedlo!](https://www.linkedin.com/feed/update/urn:li:activity:7245442480165330944/) Velká gratulace našim ambasadorům a ambasadorkám! Jejich osvěta na sociálních sítích získala **stříbrnou medaili v soutěži Fenix Awards**. Druhou příčku získal i náš speciální **web[ inkluze.cesko.digital](http://inkluze.cesko.digital/)** v kategorii Microsite -- i tady patří velká gratulace všem, kteří se zapojili a přispěli svým dílem do skládačky.
- - -
# Nejbližší akce

# Event Nezisk.Digital #1

16. října 2024, 15:00 - 16:30, online

&

18. října 2024, 9:00--10.30, online

Zjistěte, jak nejen pomocí digitálních nástrojů zlepšit efektivitu své neziskovky. Konkrétní ukázky, tipy a zkušenosti vám nasdílejí účastníci našeho kurzu Nezisk.Digital. Přímo z první ruky se dozvíte, jak zmapovali slabá místa i skutečné potřeby své organizace a představí vám, na jaké konkrétní problémy se zaměřili a proč. Eventy jsou tentokrát dva a v každém z nich vám svou dosavadní cestu kurzem odprezentuje 10 neziskovek.

**[\> REGISTRUJI SE](https://airtable.com/appBMJcLnBva02IEy/shrQ3U5Ie9gFJPAQB)** 

# Jak navrhovat digitální řešení pro všechny

## workshop Česko.Digital na Maker Faire Brno

19. října 2024, 11:00--13.00

offline

Vyzkoušejte si, jaké je to být designérem digitálních řešení pro lidi, kteří mají k digitálnu daleko. Budeme vycházet ze zkušeností s naším oceněným projektem Digitální inkluze. Projdeme ideační fází, vybrainstormujeme možná řešení a načrtneme jednoduché prototypy. Workshopem vás provedou designérky z Česko.Digital, Lujza Kotryová a Anežka Malčíková. Na workshopu je jen 15 míst, účastníci musí mít koupenou vstupenku na [Maker Faire Brno](https://makerfaire.cz/).

**[\> REGISTRUJI SI SVÉ MÍSTO](https://docs.google.com/forms/d/e/1FAIpQLSdje9BpjLjqxTL5iUVNWHKhvahzpMjnBCf0FIX9-ZuK1N9Ffg/viewform)** 

# Využijte vylepšenou digi příručku pro lidi v sociálních službách

31. října 2024, 9:00--10:00

online

Naše příručka [Pomáháme.Digital](https://www.pomahame.digital/) pro lidi v sociálních službách a jejich digitálně ohrožené klienty se od jara pěkně rozšířila.  A to jak obsahem, tak počtem svých uživatelů. Ukážeme vám, co je nového. Jaké jsme přidali návody, jak vypadá ambasadorský program nebo jak školíme nové organizace v tomto specifickém, ale velmi praktickém know-how. Kromě sociálních neziskovek zveme i zástupce*zástupkyně asociací, svazů a nadací v oblasti sociální práce a kohokoliv, kdo má zájem.

**[\> REGISTRUJI SE](https://airtable.com/appQje7L2ZbXHIP4t/shrp4HjFiYTb1SlXp)**

# Kurz Nezisk.Digital – otázky a odpovědi

13. listopadu 2024, 09:00–10:30\
online

Náš online kurz Nezisk.Digital, ve kterém se naučíte co nejvíce zefektivnit svou práci v týmu, získal od zúčastněných neziskovek i jejich průvodců*průvodkyň parádní hodnocení 92/100 za celkovou spokojenost. To je sice dobré lákadlo, ale vy možná **máte spoustu otázek, abyste se mohli lépe rozhodnout, jestli se do kurzu přihlásit**. Toto setkání je tu přesně od toho.

**[\> REGISTRUJI SE](https://airtable.com/appBMJcLnBva02IEy/shrJc5IKJgbJQh2Jg)**
- - -
