---
title: "číst.digital/57: Startujeme Digitální partnerství pro přívětivější
  digitální veřejné služby | Revma Liga má novou apku pro pacienty | Otestuj své
  digitální dovednosti v IT Fitness Test 2024"
author: content.team
tags:
  - newsletter
cover: https://data.cesko.digital/newsletter/57/cover57.png
date: 2024-04-17-11-42
slug: cist-digital-57
description: Představujeme novou aktivitu Digitální partnerství a věříme, že
  díky ní vyladíme české digitální veřejné služby tak, aby byly přehlednější,
  jednodušší a přátelštější. Revma Liga spustila svou apku, která může rozhýbat
  250 000 pacientů. Registruj se na setkání s účastníky našeho kurzu Nezisk
  Digital a z první ruky poznej, jak můžete zefektivnit práci ve své neziskovce.
lang: cs
---
## Digitální veřejné služby, které si zamiluješ: Startujeme aktivitu Digitální partnerství

Líbil by se ti stát, který má perfektně vyladěné a uživatelsky přívětivé digitální služby? Aby se to stalo realitou i u nás, pustili jsme se do ambiciózní aktivity **[Digitální partnerství](https://digitalnipartnerstvi.cesko.digital)** a pro tuto misi aktuálně **hledáme spojence a partnery** mezi organizacemi a institucemi z **byznysu, veřejné správy i nezisku – mezi inovátory a experty**.

Cílem aktivity je vybudovat **dlouhodobě udržitelnou platformu**, která by umožňovala vznik skutečně **prouživatelských digitálních veřejných služeb**. Mimo jiné to znamená přivést k jednomu stolu všechny relevantní spolupracovníky, partnery a další aktéry, shodnout se na společných cílech digitalizace státní sféry, odstranit její překážky a nastavit efektivní vzájemnou spolupráci.

Proč věříme, že opravdu stojíme na začátku změny, která může **usnadnit životy všem z nás**? Podobné a funkční platformy najdeme **v desítkách jiných států** od Británie přes skandinávské země až po Singapur. Naše aktivita navíc stojí na metodice jednoho velmi úspěšného zahraničního modelu – tzv. **metodice kolektivního dopadu**. 

Digitální partnerství jsme už odprezentovali na Snídani s Česko.Digital, kde myšlenka silně rezonovala mezi desítkami zástupců veřejné správy, byznysu i nezisku: Úřadu vlády, DIA, MPSV, NÚKIB, Microsoft, PWC, Google, STEM, Hlídače státu a dalších.

**\> [Zjisti více informací na webu a pojď spolu s námi měnit Česko k lepšímu! ](https://digitalnipartnerstvi.cesko.digital)**

## Inspiruj se od expertek fundraisingu

V blogovém článku na téma „Fundraising – náhodné výstřely do tmy, nebo promyšlená strategie?“ sdílí Lenka Maděrová a Šárka Rooya Jiřičná **klíčové tipy pro úspěšný fundraising**. Procházíme s nimi celý proces od stanovení cílů a vize až po tvorbu strategických plánů a kreativních kampaní. 

**\> [Začtu se](https://blog.cesko.digital/2024/03/fundraising-nahodne-vystrely-do-tmy-nebo-promyslena-strategie)**

## Revma Liga spouští apku a motivuje pacienty cvičit

Máme velkou radost, že se i díky práci týmu dobrovolníků podařilo spustit svou novou webovou aplikaci! 7 hodin videa v online kurzu na revmavklidu.cz má velkou šanci **pomoci čtvrt milionu lidí, kteří v Česku trpí revmatem**! 

Nová platforma motivuje pacienty, aby pokračovali s cvičením i po fyzioterapii a zvládli ho začlenit do svého běžného života. Právě to je totiž klíčem k úspěšné léčbě.

Moc děkujeme organizaci Revma Liga za jejich nasazení a obří dík putuje i všem, kdo v projektu dobrovolnicky pomáhali! Znáš někoho s touto nemocí? Pozvi ho a **rozhýbej na [revmavklidu.cz](https://www.revmavklidu.cz/)**!

# Nejbližší akce

## Design Kantýna – Panel Future is TECH: Digitální transformace ve veřejném sektoru

\> 11. května, 44. budova areálu Svit, Zlín

Jak může **design přispět k digitálním řešením veřejných služeb**, která budou uživatelsky přívětivá pro všechny skupiny obyvatel? Lze vůbec minimalizovat dopad technologií na planetu? Poslechněte si Veroniku Quek, Chief Strategy Officer v Česko.Digital, která v panelu vystoupí.

﻿**\> [Jedu do Zlína!](https://zlindesignweek.com/2024/design-kantyna)**

## Digitální den pro neziskovky 

\> 21. května 2024

Na 3. ročníku online konference si posvítíme na **aktuální trendy v digitalizaci neziskovek i výzvy**, kterým v nich čelí. Na celodenní akci s tématem »**Řízení IT v organizaci**« na tebe čeká pěkný kus inspirace ve formě přednášek, diskuzních stolů, networkování i prezentace partnerů.

**\> [Zaregistruj se!](https://www.airmeet.com/e/30cc8ce0-d0d4-11ee-93ec-3b2ce56d50d2)**

## Czech Open Source Policy Forum 2024

\> 24. května 2024, 9:00–18:30, KUMST Brno

Tvůrci politik, technologové i fandové otevřeného softwaru z celého světa budou diskutovat o **budoucnosti open source technologií ve státní správě a samosprávě**.

Přijď na Czech Open Source Policy Forum 2024, které pořádá organizace Otevřená Města.

**\> [To mě zajímá](https://pretix.eu/om/czospf2024)**



## IT Fitness Test 2024: otestuj své digitální dovednosti

\> startuje 16. dubna 2024

Jak jsi na tom s digitálními dovednostmi? **Otestujte svou třídu, školu, učitele nebo rodinu!** V online IT Fitness Testu, který prověřil **\#digitalskills** už více než 500 000 žáků základních, středních i vysokých škol, tě čekají diplomy a pro ty nejlepší i ceny.

**\> [To zkusím](https://itfitness.eu)**

## Event Nezisk Digital #1

\> 16. května 2024, 9:00–10:30

Díky našemu online kurzu Nezisk Digital **zlepšují spolupráci v týmu** i **řízení své neziskovky** anebo už také ví, **jak zabezpečit svá data**. Před tím ale museli **zmapovat své slabiny i potřeby**. A právě tuto první fázi ti odprezentují naši kurzisté. Inspiruj se jejich cestou od hledání po nalezení řešení!

**\> [Registruj se na online setkání](https://app.cesko.digital/events/event-nezisk-digital-24-1)**



# Hledáš pomoc nebo radu pro svou organizaci? Poptej se na Tržišti!

**\> [M﻿rkni na Tržiště](https://diskutuj.digital/c/trziste/5)**

# Diskuzní fórum

Pojď se s námi bavit o všem, co souvisí s digitalizací. Společně hledejme inovativní řešení pro budoucnost Česka.

Provozujeme [online prostor](https://diskutuj.digital/) pro otevřenou diskuzi a sdílení názorů na téma digitálních technologií pro všechny – veřejnou správu, neziskový sektor či byznys.

**Aktuálně diskutujeme:** 

## Data o zdraví a proč jsou potřeba?

Nedávno jsem narazila na výborný web Data o zdraví, kde můžete najít explicitní srovnání podílů jednotlivých determinant se skutečnými výdaji...

**\>﻿ [Více info](https://diskutuj.digital/t/data-o-zdravi-a-proc-jsou-potreba/352)**

## Užitečné tipy pro práci s Notion 

Minulý týden jsem byla na brněnském meetupu ohledně Notion. Používám ho už celkem dlouho, ale jen na základní věci, tak sdílím pár tipů pro ostatní...

**\>﻿ [Více info](https://diskutuj.digital/t/uzitecne-tipy-od-daly-musila-pro-praci-s-notion/350/1)**



# Příležitosti k zapojení

Připoj se k neziskové organizaci s největší komunitou expertních dobrovolníků, zástupců neziskových organizací, veřejné správy a byznysu v Evropě. Všechny pozice najdeš na našich stránkách.

**[\> Nakoukni na Příležitosti k zapojení](https://app.cesko.digital/opportunities)**

# Děkujeme, že tě baví číst.digital!

C﻿hceš, aby ti náš newsletter chodil přímo do e-mailové schránky? [Přihlas se k jeho odběru](https://ceskodigital.ecomailapp.cz/public/form/6-3fdfd544852ed7431aa64f3b9481afb9).