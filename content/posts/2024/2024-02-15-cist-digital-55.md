---
title: "číst.digital/55: Jak Česko.Digital vystupuje ze své Slackbubliny |
  Marketplace se mění v Tržiště | Které projekty opouští akceleraci? | Pro koho
  se chystá e-learningová aplikace?"
author: content.team
tags:
  - newsletter
cover: https://data.cesko.digital/newsletter/55/cover55.png
date: 2024-02-16-10-27
slug: cist-digital-55
description: Ahoj Česko.Digital! 👋 Držet si své know-how, zkušenosti, projekty
  a dobrovolnické ruce i srdce tiše pod pokličkou…? Ne, to není smyslem naší
  komunity. Jakým 2 projektům pyšně máváme na rozloučenou? Už víš, které
  aktivity vystrkujeme z uzavřeného Slacku všem blíž? Přečti nebo poslechni si
  další newsletter.
lang: cs
---
<iframe style="border-radius:12px" src="https://open.spotify.com/embed/episode/44eP8QchvOcVo5GTVxa62Z?utm_source=generator" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

# Horké novin(k)y měsíce

## CSGOV opouští akcelerační inkubátor Česko.Digital

🚀 Projekt CSGOV během 8 měsíců výrazně povyrostl a **opouští akcelerační inkubátor**. Vývoj však pokračuje dál. 💪 Projekt má jasně nastavenou **designovou linii**, která je postavena na **[českém design systému](https://designsystem.gov.cz/)**. Získal **poznatky z průzkumu** a web **ožil** díky pečlivé práci copywriterů. Povedlo se navázat kontakt s Digitální a informační agenturou. **Za to všechno patří obrovský dík všem, kteří se na projektu podíleli.** 💙

🔥 **Chceš se také zapojit?** Pro více informací zamiř do kanálu [\#run-csgov](https://cesko-digital.slack.com/archives/C055BGPSEJY) na Slacku a sleduj web.

**\> [Podívej se na web](https://www.csgov.cz/)**

## Senzor vzduchu v lednu ukončil akceleraci 

🌬️ Od počátečního představení projektu komunitě, přes definování produktu, cílové skupiny až k novým webovým stránkám s novým logem a UX/UI designem. To vše celý projektový tým zvládl a ještě zlepšil svou komunikaci, spolupráci a řízení rizik. Rychlou adaptaci na změny agilního řízení už má dnes tým v malíku. Výzvám se rozhodně nevyhýbá – čelí neustálému rozšiřování obsahu, nedostatku dokumentace nebo výběru placeného vývojáře.

**\> [Fanděte projektu na LinkedInu](https://www.linkedin.com/company/senzorvzduchu/)**

![](https://data.cesko.digital/newsletter/55/senzor-vzduchu-web.png)

# Co se děje v Česko.Digital – setkání a příležitosti

## Komunitní hodinka speciál 💥

Zveme tě na další **online komunitní hodinku** - tentokrát ve speciálním vydání. Náš CEO Jan Kotara tě v něm provede tím, **na čem aktuálně pracujeme** a jak to můžeš svým časem, zkušenostmi nebo třeba jen vzdáleným fanděním podpořit.

Zarezervuj si ve svém kalendáři **28. února 2024 od 18:30 hod.** Těšíme se na tebe!

**\> [Mrkni na detaily události na webu](https://app.cesko.digital/events/community-hour-special-edition)**



🧺 Na diskuzním fóru [Diskutuj.Digital](http://diskutuj.digital) jsme **spustili novou kategorii [Tržiště](https://diskutuj.digital/c/trziste/5), kde můžeš nabídnout nebo hledat pomoc** 🩹 pro neziskové či státní organizace, nebo se podělit o svůj čas a expertizu. Na Tržišti můžeš najít zveřejněné poptávky **bez nutnosti registrace do Slacku**. Spolupráci si pak již přímo koordinují poptávající organizace, které navíc mohou sdílet i své pracovní nabídky. Vše je tak snadno dostupné přímo na webu. 🌐

📢 Diskutuj.Digital a **sdílej zkušenosti o digitálních nástrojích a produktech** bez ohledu na to, jestli jsi z nezisku, byznysu či veřejné správy.

## Digitální inkluze 

V novém roce projektový tým pokračuje v práci 👷 na **e-learningové aplikaci pro sociální pracovníky**. Momentálně konzultuje technické záležitosti se společností [Notum](https://notum.cz/cs/), vytváří obsah a mazlí se s brandem. 

📣 Týmu by přišla vhod **pomoc od sociálních pracovníků, pro které je produkt zamýšlen** – stačí vyplnit tento **[dotazník](https://airtable.com/appQje7L2ZbXHIP4t/paghSQAfsE2W6UIRv/form)**.

**\> [Chceš vědět víc? Mrkni na záznam Showcase #3](https://www.youtube.com/watch?v=72MS1SqV658&t=643s)**

## O Mingly s Kristýnou Mertlovou – nová epizoda podcastu je venku 🎧

🎤 [Lukáš Návesník](https://www.linkedin.com/in/lukas-navesnik/) si v novém díle poslouchat.digital povídá s [Kristýnou Mertlovou](https://www.linkedin.com/in/kristyna-mertlova/) **o projektu seznamky pro handicapované Mingly**, na kterém v Česko.Digital 9 měsíců pracoval tým dobrovolníků. 🤰 

**\> [Pusť si nový příjemný díl](https://podcasters.spotify.com/pod/show/poslouchatdigital/episodes/Kristna-Mertlov-Jak-se-seznamuj-lid-s-handicapem--Kristna-Mertlov-o-nov-platform-Mingly-e2ffsih)** 💆‍♂️

<iframe style="border-radius:12px" src="https://open.spotify.com/embed/episode/2icCbjYhtH5jF7aLFZxxgQ?utm_source=generator" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

# Komunita

## Proč jsme založili diskuzní fórum?

🗨️ V minulém newsletteru jsme tě zvali na **[Diskutuj.Digital](https://diskutuj.digital/), otevřené diskuzní fórum** zaměřené na témata digitálních technologií ve veřejné správě a nezisku.

⌚ Chtěli jsme ho už dlouho, ale stejně **dlouho jsme zvažovali ⚖️ pro a proti**, především nutnost sledovat kromě Slacku další platformu. Na základě opakující se zpětné vazby o zahlcenosti a nepřehlednosti komunikačních kanálů, jsme se loni přece jen odhodlali to vyzkoušet. 🧨

🤔 Vnímáme fórum jako jinou formu komunikace. **Slack je vhodný na rychlejší, průtokovější věci**, diskuzní **fórum je na pomalejší diskuzi, která má dlouhodobější hodnotu**. Míříme tedy k tomu Slack využívat víc jako průtokový chat a diskuze s dlouhodobější hodnotou přesouvat na fórum.

🪟 Důležitá je pro nás také otevřenost, a to ve dvou aspektech. **Discourse**, který pro fórum používáme, je **open source**, který si **provozujeme sami**. Slack je komerční platforma. 🫂 Budovat komunitu na uzavřené platformě, kterou nekontrolujeme, je časovaná bomba. 

🧱 Navíc je Slack jeden z mnoha koutů „internetu za zdí“. Diskuze ve Slacku nikdo 🔎 nevyhledá, nikdo si je nepřečte bez přihlášení, nikdo se k nim nevrátí po delší době. Což je škoda, digitální prostor podle nás může fungovat líp – a i o to se spuštěním fóra snažíme.

**\> [Přijď rozpoutat svoji diskuzi](https://diskutuj.digital/)**

# Koho aktuálně hledáme

Připoj se k neziskové organizaci s největší komunitou expertních dobrovolníků, zástupců neziskových organizací, veřejné správy a byznysu v Evropě. Všechny pozice najdeš na našich stránkách.

**[\> Nakoukni na Příležitosti k zapojení](https://cesko.digital/dashboard)**

Víš, kde najdeš příležitosti pro krátkodobé zapojení od neziskovek a veřejné správy?

**\> [Na Tržišti](https://diskutuj.digital/c/trziste/5)**

# Děkujeme, že tě baví číst.digital!

**Tým newsletteru**

*Koordinace: Lenka Moravcová a Hana Burešová*

*Texty: Zdeněk Culek, Pavel Šnábl, Lenka Moravcová*

*Edit: Martina Habová, Kateřina Sikorová*

*Korektura: Petr Hrudka*

*Grafika: Monika Pavlovičová, Lukáš Návesník*

*Podcast: Lukáš Návesník, Jiří Ryszawy*