---
title: "číst.digital/64: Hledá se Digital Policy Analyst | Proč digitalizace
  veřejné správy drhne? | Novinky v Digitální inkluzi"
author: jakub.holzer
tags:
  - newsletter
cover: https://assets.cesko.digital/3d1c0eac.png
date: 2024-11-12-07-00
slug: cist-digital-64
description: Jaké překážky stojí v cestě digitalizaci české veřejné správy?
  Zjistěte, co nového přináší projekt Digitální inkluze a jeho úspěšná příručka
  Pomáháme.Digital. Jak pomohl kurz Nezisk.Digital organizaci Replug me
  Education? Hledáme nového kolegu nebo kolegyni na klíčovou pozici Digital
  Policy Analyst v projektu Digitální partnerství!
lang: cs
---
<iframe style="border-radius:12px" src="https://open.spotify.com/embed/episode/2kDixDLStP3J67xJTlGljz?utm_source=generator&theme=0" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

# **Hledá se...** 

# **\> Digital Policy Analyst**

Také si přejete moderní stát s vyladěnými digitálními službami? My už na tom pracujeme a právě hledáme vizionářského vedoucí*ho našeho projektu Digitální partnerství – bude řídit jeho tým, strategii a vůbec všechny aktivity, které povedou k lepším a přívětivějším digitálním službám státu.\
\
Inzerát na LinkedInu najdete [tady](https://www.linkedin.com/jobs/view/4069697354/). Díky za sdílení!\
\
**[\> Více o pozici](https://app.cesko.digital/opportunities/recHxEPc24ElnRdNZ)**

- - -

### \| PRO VEŘEJNOU SPRÁVU

# Co brání digitalizaci veřejné správy v Česku?

Díky našim hloubkovým rozhovorům a výzkumům dalších organizací tušíme, jak [veřejnost, firmy](https://blog.cesko.digital/2024/08/horsi-trojka-pro-stat-aneb-jak-obcane-a-firmy-hodnoti-digitalni-sluzby-verejne-spravy) a [hráči na poli digitalizace](https://blog.cesko.digital/2024/08/Verejne-digitalni-sluzby-jak-je-hodnoti-hraci-na-poli-digitalizace) hodnotí digitální služby státu a [jak si představují jejich ideální stav](https://blog.cesko.digital/2024/09/vize-pro-verejne-digitalni-sluzby-a-jak-se-k-ni-dostat). V Česko.Digital jsme také navrhli možné [kroky, jak se k tomuto ideálu dostat](https://blog.cesko.digital/2024/09/vize-pro-verejne-digitalni-sluzby-a-jak-se-k-ni-dostat). V posledním, 4. díle našeho seriálu se zaměřujeme na **příčiny, proč současné digitální služby státu lidem nevyhovují a proč jde digitalizace tak pomalu**. V úrovni digitalizace státní správy (je Česko dle indikátoru DESI na předposledním, 26. místě v EU)!

**\> [Kouknu na blog](https://blog.cesko.digital/2024/10/priciny-problemu-digitalizace-verejne-spravy-v-cr)**

- - -

### \| PRO KOMUNITU

# **Podepište petici za strategický přístup k digitalizaci státní správy** 

Souhlasíte s tím, že je důležité **zachovat prioritu digitalizace veřejných služeb na nejvyšší politické úrovni**? Máme obavy, že současné kroky mohou zpomalit vývoj digitální transformace a ohrozit tak budoucnost Česka. Dejte politikům vědět, že vám na kvalitní digitalizaci záleží! My už jsme podepsali.

Petice (iniciovaná i členy naší správní rady Evou Pavlíkovou a Jakubem Nešetřilem) žádá o dodržování strategie digitalizace veřejné správy, která zajistí kontinuitu, efektivitu či transparentnost při vytváření digitálních služeb státu. Tento proces a řešení by měly být dlouhodobě udržitelné bez závislosti na politických cyklech nebo dodavatelích a měly by plnit zejména potřeby klientů státu (občanů, organizací, firem...), ale i úředníků a úřednic.

Kromě případného podpisu také **sdílejte petici ve svých kruzích**, ať je nás co nejvíce. Děkujeme!

**\> [Podepíšu to!](https://portal.gov.cz/e-petice/882-vyzva-za-strategicky-pristup-k-digitalizaci-kvalita-flexibilita-a-udrzitelnost-ve-statnich-projektech)**

# **Co si myslíte o komunitě Česko.Digital?**

V posledním roce prošlo Česko.Digital poměrně výraznou proměnou svého směřování i aktivit. Všechny z vás jsme se o tom snažili srozumitelně a otevřeně informovat, ale nejsme si jistí, zda se nám to podařilo. Budeme proto moc rádi, když si najdete pár minut na vyplnění dotazníku níže (klidně anonymně). Moc nám to pomůže zjistit, jak vnímáte roli komunity a vlastní roli v ní. Váš názor je pro nás opravdu důležitý a pomůže nám zmapovat aktuální stav. Díky moc!

**\> [Vyplním dotazník](https://airtable.com/appbQ40ga82eCmwcD/pagG6vRwpXdEx5AUj/form)**

- - -

### \| PRO NEZISKOVÉ ORGANIZACE

# Jak pomohl kurz [Nezisk.Digital](http://nezisk.digital/) organizaci Arkádie?

Arkádie z Teplicka je jednou z 8 neziskovek, kterým jsme v jarním běhu online kurzu Nezisk.Digital pomohli posunout se nejen technologicky vpřed. Organizace, která zaměstnává více než 90 lidí s různými handicapy, se díky našemu kurzu úspěšně vydala cestou digitalizace. Alena Tonová a Karel Klášterka prozradili, co pod vedením průvodce Jana Jelínka zjistili a do čeho se pustili:

👉 jako své hlavní téma ke zlepšení si vybrali nastavení efektivní komunikace 

👉 definovali si nástroje, které budou používat – Office 365, OneDrive, Teams a sdílený kalendář\
👉 ze serverového úložiště přejdou na cloud

👉 vytvořili si standardy pro interní komunikaci

👉 uvědomili si, že místo externí firmy potřebují vlastního IT pracovníka

👉 v Airtable si vytvořili přehlednou databázi s profily a údaji o svých pracovnících

Více o kurzu na [Nezisk.Digital](https://nezisk.digital/). Bezplatný kurz Nezisk.Digital je finančně podpořen Evropskou unií – grantem z programu Zaměstnanost plus. Děkujeme!

# Chcete ve své neziskovce pracovat mnohem efektivněji?

Hlaste se do jarního běhu online kurzu Nezisk Digital!\
březen–červen 2025

**\> [Registruji naší organizaci](https://airtable.com/appBMJcLnBva02IEy/shrlymCJWH9WCdGRq)**

- - -

# **Digitální jednohubky**

## Co nového v Pomáháme.Digital?

Příručka pro lidi ze sociálních služeb se pěkně rozjíždí. **Už 330 pracovníků a pracovnic** příručku využívá ve své práci. V září v ní přibyly **3 nové návody** – [Rodičovský příspěvek v aplikaci Jenda](https://www.pomahame.digital/course/view.php?id=113), [Přídavek na dítě v aplikaci Jenda](https://www.pomahame.digital/course/view.php?id=114) a [Bezpečnost na Snapchatu](https://www.pomahame.digital/course/view.php?id=115). Všechny novinky včetně ambasadorského programu shrneme na [online showcase #5](https://app.cesko.digital/events/showcase-digitalni-inkluze-5), která se bude konat 31. října.

## **Opět si odnášíme ceny**

Tohle se povedlo! Velká gratulace našim ambasadorům a ambasadorkám! Jejich osvěta na sociálních sítích získala **stříbrnou medaili v soutěži Fenix Awards**. Druhou příčku získal i náš speciální **web[ inkluze.cesko.digital](http://inkluze.cesko.digital/)** v kategorii Microsite – i tady patří velká gratulace všem, kteří se zapojili a přispěli svým dílem do skládačky.

- - -

# Nejbližší akce

# Event Nezisk.Digital #1

středa 16. října 2024, 15:00–16:30, online
& 
pátek 18. října 2024, 9:00–10.30, online

Zjistěte, jak nejen pomocí digitálních nástrojů zlepšit efektivitu své neziskovky. Konkrétní ukázky, tipy a zkušenosti vám nasdílejí účastníci našeho kurzu Nezisk.Digital. Přímo z první ruky se dozvíte, jak zmapovali slabá místa i skutečné potřeby své organizace a představí vám, na jaké konkrétní problémy se zaměřili a proč. Eventy jsou tentokrát dva a v každém z nich vám svou dosavadní cestu kurzem odprezentuje 10 neziskovek.

**[\> REGISTRUJI SE](https://airtable.com/appBMJcLnBva02IEy/shrQ3U5Ie9gFJPAQB)** 

# Jak navrhovat digitální řešení pro všechny

## workshop Česko.Digital na Maker Faire Brno

sobota 19. října 2024, 11:00–13.00\
offline

Vyzkoušejte si, jaké je to být designérem digitálních řešení pro lidi, kteří mají k digitálnu daleko. Budeme vycházet ze zkušeností s naším oceněným projektem Digitální inkluze. Projdeme ideační fází, vybrainstormujeme možná řešení a načrtneme jednoduché prototypy. Workshopem vás provedou designérky z Česko.Digital, Lujza Kotryová a Anežka Malčíková. Na workshopu je jen 15 míst, účastníci musí mít koupenou vstupenku na [Maker Faire Brno](https://makerfaire.cz/).

**[\> REGISTRUJI SE](https://docs.google.com/forms/d/e/1FAIpQLSdje9BpjLjqxTL5iUVNWHKhvahzpMjnBCf0FIX9-ZuK1N9Ffg/viewform)** 

# Využijte vylepšenou digi příručku pro lidi v sociálních službách

čtvrtek 31. října 2024, 9:00–10:00
online

Naše příručka [Pomáháme.Digital](https://www.pomahame.digital/) pro lidi v sociálních službách a jejich digitálně ohrožené klienty se od jara pěkně rozšířila.  A to jak obsahem, tak počtem svých uživatelů. Ukážeme vám, co je nového. Jaké jsme přidali návody, jak vypadá ambasadorský program nebo jak školíme nové organizace v tomto specifickém, ale velmi praktickém know-how. Kromě sociálních neziskovek zveme i zástupce*zástupkyně asociací, svazů a nadací v oblasti sociální práce a kohokoliv, kdo má zájem.

**[\> REGISTRUJI SE](https://airtable.com/appQje7L2ZbXHIP4t/shrp4HjFiYTb1SlXp)**

# Kurz Nezisk.Digital – otázky a odpovědi

středa 13. listopadu 2024, 09:00–10:30
online

Náš online kurz Nezisk.Digital, ve kterém se naučíte co nejvíce zefektivnit svou práci v týmu, získal od zúčastněných neziskovek i jejich průvodců*průvodkyň parádní hodnocení 92/100 za celkovou spokojenost. To je sice dobré lákadlo, ale vy možná **máte spoustu otázek, abyste se mohli lépe rozhodnout, jestli se do kurzu přihlásit**. Toto setkání je tu přesně od toho.

**[\> REGISTRUJI SE](https://airtable.com/appBMJcLnBva02IEy/shrJc5IKJgbJQh2Jg)**

- - -

# Hledáš pomoc nebo radu pro svou organizaci? Poptej se na Tržišti!

**[\> MRKNU NA TRŽIŠTĚ](https://diskutuj.digital/c/trziste/5)**

# Diskutuj o digitalizaci Česka!

Digitální transformace státu, nástroje, inovace i podpultovky. Pojď se s námi bavit o všem, co souvisí s digitální budoucností Česka, která prospěje veřejné správě, nezisku i byznysu.

**Aktuální a nejžhavější témata:**

## Agilní vývoj ve veřejné správě

Software se tímhle způsobem dělá desítky let a troufnu si říct, že převažující výsledky a data tvrdí opak. „Jasné zadání“ je u softwaru utopie. „Tuším, co dostanu,“ je utopie...

**[\> ZAPOJÍM SE DO DISKUZE](https://diskutuj.digital/t/agilni-vyvoj-ve-verejne-sprave/291)**

## Pomoc s otestováním kurzu Smartphone není chůva

Pomůžete nám otestovat kurz pro “low-skilled people” a lidi z vyloučených lokalit? “Smartphone není chůva” je název nového kurzu, který vyrábíme ve spolupráci s belgickou neziskovkou v rámci Erasmu+...

**[\> CHCI DISKUTOVAT](https://diskutuj.digital/t/pomoc-s-otestovanim-kurzu-smartphone-neni-chuva/827)**

# Příležitosti k zapojení

Připoj se k neziskové organizaci s největší komunitou expertních dobrovolníků, zástupců neziskových organizací, veřejné správy a byznysu v Evropě. Všechny příležitosti najdeš na našich stránkách.

**[\> Nakouknu na Příležitosti k zapojení](https://app.cesko.digital/)**

# Děkujeme, že tě baví číst.digital!

C﻿hceš, aby ti náš newsletter chodil přímo do e-mailové schránky? [Přihlas se k jeho odběru](https://ceskodigital.ecomailapp.cz/public/form/6-3fdfd544852ed7431aa64f3b9481afb9).
