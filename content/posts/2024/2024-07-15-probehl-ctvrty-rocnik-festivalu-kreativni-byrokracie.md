---
title: Festival kreativní byrokracie – záznamy i zápisky
author: jakub.holzer
tags:
  - festival-kreativni-byrokracie
cover: https://assets.cesko.digital/6553aa9b.jpg
date: 2024-07-15-03-10
slug: probehl-ctvrty-rocnik-festivalu-kreativni-byrokracie
description: 4. ročník festivalu je za námi a my děkujeme všem 330 z vás, kteří
  jste si naživo užili hlavní program se skvělými speakery a panelovými
  diskuzemi, 15 plně obsazených workshopů, ale i večerní party s úřednickou
  kapelou Rare Footage a DJ Ventolinem. Také nám udělalo radost, že jste se
  nebáli sdílet své zkušenosti na úřednickém barcampu nebo představili své
  projekty na Let’s go public. A jestli vám to nevyšlo, nesmutněte. Přinášíme
  kompletní videozáznam hlavního programu včetně playlistu jednotlivých
  přednášek (postupně budou přibývat další), ale i textové shrnutí 4 přednášek/
  diskuzních panelů.
lang: cs
---
# Shrnutí vybraných bodů programu:

## [The Digital Skills Every Civil Servant Needs Today (ENG)](https://www.youtube.com/watch?v=oU1iE8WRyD4&list=PLOX5xelTsEv81j_3kWdO6l3XI4oU-lejn&index=2) | Stand-Up

**David Eaves**

*shrnutí zpracovala dobrovolnice Alice Šťastná*

\
Úvodní přednášky se zhostil David Eaves z University College v Londýně (o jeho práci se můžete dozvědět více na [teachingpublicservice.digital](https://www.teachingpublicservice.digital/)). Aby se digitalizace nesmrskla jen na papír převedený do PDFka, je podle Davida potřeba rozvíjet tyto schopnosti: 

1. Vytvořit takové prostředí, kde je možné se neustále učit a zlepšovat výsledky.
2. Mít alespoň minimální povědomí o tom, kdo je cílová uživatelská skupina, jak pro ni designovat služby, jak získávat data, jak v online prostoru zajistit soukromí a bezpečnost.
3. Pokládat ty správné otázky. 

Základem úspěšného modelu digitální správy musí být sdílená data a databáze. Na opačném konci jsou pak občanům lehce dostupné služby, které zajišťují jednotlivé úřady. Mezi těmito dvěma sférami existuje infrastruktura, která data spolehlivě dopraví k jednotlivým úřadům. Cílem je být agilní pouze u koncových služeb. Inspirovat bychom se neměli u států západní Evropy nebo Severní Ameriky, ale u zemí jako jsou Indie nebo Estonsko (kde digitalizace zvládají efektivněji).

<iframe width="560" height="315" src="https://www.youtube.com/embed/oU1iE8WRyD4?si=EzrVM43U-9hLtksz" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>



## [Nevím, že nic nevím](https://www.youtube.com/watch?v=Hmqg0uPhduA&list=PLOX5xelTsEv81j_3kWdO6l3XI4oU-lejn&index=3) | Panelová diskuze

moderuje **Lucie Krausová** (MPSV)

analytici: **Magdalena Klimešová** (MPSV), **Lucie Zapletalová** (ÚV ČR), **Peter Hronček** (Útvar hodnoty za peniaze, MF SK)\
věcňáci: **Melanie Zajacová** (FF UK, dříve MPSV), **Zuzana Brucknerová** (MV ČR), **Jakub Švec** (MMR)\
\
Panel, ve kterém se v přátelském utkání střetli názory a zkušenosti tří analytiků a tří „věcňáků“ z české i slovenské veřejné správy. Hosté se vyznačují hlavně tím, že ve své práci nezapínají autopilota. Naopak myslí kriticky, jsou odvážní, inspirativní i vtipní. Hlavní otázka diskuze zněla: Jaký je ideální postup při přípravě nové právní regulace? A začalo se pěkně zostra: než politické zadání shora je prý určitě lepší zadání zdola díky kontaktu s reálnou praxí. Jako zásadní východisko vidí pojmenování problému, jeho příčin i důsledků. Probírali se i výzvy spojené s přijetím regulace jako je tlak na rychlost, nedostatek nebo dokonce přebytek vstupních dat či často chybějící evaluace. Hosté si potvrdili, že bez vzájemné, transparentní a průběžné komunikace mezi věcnými útvary, analytiky a politickým vedením to sice jde, ale hodně špatně, a notovali si i v tom, že zapojení analytiků od úplného počátku procesu vede ke kvalitnějším legislativním řešením.\
\
20 zásadních tvrzení z tohoto panelu:

1. Politické zadání nemusí vždy cílit na skutečný problém a může být ovlivněno cíli politiků. (Petr Hronček)
2. Politické zadání často převažuje nad identifikací problémů z praxe. (Zuzana Brucknerová)
3. Identifikace a pojmenování problému je zásadní pro jakoukoli věcnou a analytickou práci. (Lucie Krausová)
4. Je důležité, aby věcné útvary měly odvahu korigovat politická zadání. (Melanie Zajacová)
5. Budování širších koalic ke konkrétnímu tématu může přispět k úspěšnému prosazení regulací. (Jakub Švec)
6. Úzký přístup k zadání shora může vést k neúplným a neúspěšným regulacím. (Lucie Zapletalová)
7. Problematiku je nutné chápat v širším kontextu a zvažovat různé pohledy. (Magdalena Klimešová)
8. Analytické útvary mohou dělat analýzy z vlastní iniciativy a identifikovat problémy. (Petr Hronček)
9. Pro úspěšnou regulaci je nezbytné průběžně komunikovat mezi věcnými útvary a analytiky. (Lucie Krausová)
10. Věcné útvary by měly poskytovat konstruktivní zpětnou vazbu na politická zadání. (Melanie Zajacová)
11. Analýzy by měly být zadávány co nejdříve, aby měly čas ovlivnit tvorbu regulací. (Jakub Švec)
12. Transparentnost a sdílení informací mezi útvary je klíčové pro úspěšnou spolupráci. (Zuzana Brucknerová)
13. Zapojení analytiků od počátku procesu přípravy regulací může výrazně zlepšit výsledky. (Lucie Zapletalová)
14. Analytici by měli předkládat jasné a stručné výstupy, které jsou snadno pochopitelné. (Peter Hronček)
15. Někdy je lepší přemýšlet o změně systému než o novelizaci stávajících zákonů. (Melanie Zajacová)
16. Kombinace analytiků přímo na věcných sekcích i na samostatných útvarech je ideální. (Jakub Švec)
17. Právní regulace by měla být předvídatelná, stabilní a jednoduchá. (Zuzana Brucknerová)
18. Facilitátoři mohou výrazně pomoci při efektivní komunikaci a řešení problémů. (Lucie Krausová)
19. Důležité je mít připravené analytické výstupy pro momenty, kdy přijde politický tlak. (Peter Hronček)
20. Kultura evaluace a vyhodnocování legislativy je klíčová pro zlepšování regulací. (Magdalena Klimešová)

<iframe width="560" height="315" src="https://www.youtube.com/embed/Hmqg0uPhduA?si=0Chknc8wsAaDR_w1" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>



## [Digitalizace vs. Černé koženkové bundy](https://www.youtube.com/live/nWPMwbcbTwM?feature=shared&t=11803) | Keynote

**Luboš Šafránek, Jiří Slabý, Ján Sedliačik**

*shrnutí zpracovala dobrovolnice Zuzana Pitříková*\
\
Luboš Šafránek vypráví, jak našel své místo na druhé straně nekonečné fronty na odboru Migrační a azylové politiky. Psal se rok 2009 a v té době v ČR žilo 450 tisíc cizinců. Ti se museli smířit s osmihodinovým čekáním ve frontách. Žádné objednávky online, jen jedna vytížená telefonní linka. Nízká informovanost cizinců nahrála mužům v černých koženkových bundách, kteří jim přinášeli dezinformace ve vlastní prospěch. 

Proto vznikl informační systém pro cizince (2015/2016). Cestu k digitalizaci nastartoval projekt ICAS (Integrovaný cizinecký agendový systém). Soutěž na přípravu proveditelnosti agendového systému vyhrálo Deloitte. O realizaci zakázky, její obtížnosti a důvodu pro časovou náročnost se rozpovídal Ján Sedliačik. Jiří Slabý doplnil postřehy k projektu. Zmiňuje, že za neúspěšností projektu a překážkami k digitalizaci státní správy nestojí technická nevyspělost, ale policko-organizační problém.

<iframe width="560" height="315" src="https://www.youtube.com/embed/-cBcDkm9c8o?si=zN4nu0PU4mUW4KaV" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>



## [Mentoring je jen začátek](https://www.youtube.com/live/nWPMwbcbTwM?feature=shared&t=19778) | Keynote

**Kristina Šůsová, Eva Pavlíková**

*shrnutí zpracovala dobrovolnice Mari*

Od září běží nový mentoringový program, který spojuje mentory a mentee ve státní správě. Program nabízí prostor pro oboustranné sdílení zkušeností a rozvoj. Příběhy jako ten Tomáše Frígla a Jitky ukazují, jak může mentoring obohatit obě strany. Tomáš se dozvěděl o zájmech mladé generace úředníků, zatímco Jitka získala cenné vhledy do práce na Ministerstvu školství.

Public Leadership Academy, inspirovaná slovenským konceptem, nabízí desetiměsíční podporu pro 45 vybraných úředníků a úřednic. Tento podzim se můžete stát součástí této komunity a zažít osobní i profesní růst. Program se zaměřuje na vedoucí z různých ministerstev a jeho cílem je posílit spolupráci a propojení lidí ve veřejné správě. 



## [Mezisoudy](https://www.youtube.com/live/nWPMwbcbTwM?feature=shared&t=29612) | Stand-Up

**Petr Konůpka, Eliška Hronová**

*shrnutí zpracoval dobrovolník Petr Hrudka*

Na závěr festivalu vystoupili Petr Konůpka a Eliška Hronová, kteří jako zástupci vládního zmocněnce pro lidská práva před Mezinárodním soudem představili poměrně nedávno dokončený projekt Mezisoudy. Úkolem státu je dodržovat pravidla týkající se migrace, ochrany menšin nebo zabraňování diskriminace, ale není v lidských silách všechny nálezy aplikovat. Proto se rozhodli vytvořit a zpřístupnit databázi judikatury štrasburského soudu v českém jazyce. Webová stránka obsahuje mimo jiné i manuál slučitelnosti. Pro různé typy uživatelů a jejich potřeb existuje také podcast, několik příruček a sociální sítě.\
\
Na záznam ostatních bodů programu se můžete podívat ze záznamu:\
\
**[Digitální Česko – pro všechny!](https://www.youtube.com/watch?v=0h_4HFUMZBU&list=PLOX5xelTsEv81j_3kWdO6l3XI4oU-lejn&index=1) | Stand-Up**\
Kamila Kolmanová, Kristina Vančurová, Johana Pozděnová\
\
**[Malé velké obce](https://www.youtube.com/watch?v=u2qk40S79jo&list=PLOX5xelTsEv81j_3kWdO6l3XI4oU-lejn&index=4) | Panelová diskuze**\
Jiří Koubek, Michal Plaček, Jan Školník, Jan Schneider\
\
**[Hiring Innovation into Government (ENG)](https://www.youtube.com/live/nWPMwbcbTwM?feature=shared&t=14890) | Keynote** \
Nina Maturu\
\
**[Connecting Civil Servants: Lessons Learnt (ENG)](https://www.youtube.com/live/nWPMwbcbTwM?feature=shared&t=16097) | Panelová diskuze**\
Johanna Sieben, Robyn Bennett, Nina Maturu, Jakub Nešetřil

\
**[Dlužník-centered Design](https://www.youtube.com/live/nWPMwbcbTwM?feature=shared&t=21414) | Stand-Up**\
Jan Benýšek, Eva Holubcová, Pavla Aschermannová, Radek Hábl, Dana Salačová\
\
**[Čitelná Praha!](https://www.youtube.com/live/nWPMwbcbTwM?feature=shared&t=23530) | Stand-Up**\
Dominika Potužáková, Richard Jaroš, Rostislav Zapletal\
\
**[Státní služba jako služba](https://www.youtube.com/live/nWPMwbcbTwM?feature=shared&t=25420) | Panelová diskuze**\
Matěj Bacovský, Dana Salačová, Dominika Potužáková, Veronika Pavlovská\
\
**[Transparentní Česko. Proč a jak?](https://www.youtube.com/live/nWPMwbcbTwM?feature=shared&t=28802) | Stand-Up**\
Lenka Ježková, Marie Krutišová, Tomáš Kubica

Každá přednáška, panel i workshop každým rokem ukazují, jak je tato akce a společenství kolem festivalu potřebné. Je to prostor a čas pro sdílení, inspiraci a zapojení každého, kdo chce posunout služby státu dál. A kam dál? Pro informace ale i rady o digitální transformaci státu, inovacích či nástrojích zamiřte na otevřené fórum [Diskutuj.Digital](https://diskutuj.digital/). A kolegové z Byro spustili přihlášky do nového ročníku Byro.Mentoringu a intenzivního rozvojového programu Public Leadership Academy pro všechny tvůrčí a odhodlané úředníky a úřednice. Více na [Byro.Works](https://www.byro.works/).